TITLE:  Мій грецький салат
SOURCE: https://picantecooking.com/uk/recipe/miy-greckiy-salat
LANGUAGE: ua
RETRIEVED: 2025-12-15



Мій грецький салат

9 липня 2015 р.

Друк

#
салат

#
класика

#
грецька кухня

#
помідори

#
огірки

#
оливки

#
орегано

#
каперси

            Категорії:
                            
Бюджетні рецепти
,                             
Класика світової кухні
,                             
Овочі
,                             
Низькокалорійні страви
,                             
Гарнірні салати

      За кілька раз в Греції, в мене склалось враження, що всі страви грецької кухні смакують краще поза Грецією. За винятком лише сувлакі чи свіжих морепродуктів з гриля. Першим моїм гастрономічним розчаруванням в Греції був саме грецький салат. Принесли в тарілці недбало нарізані великими шматками овочі з оливками, а зверху виклали одним великим шматком солоний крихкий жорсткий сир Фета, смак якого теж залишав бажати кращого. Єдине що втішало у цій сумній дисгармонії смаку та консистенції, це чудова смаком оливкова олія та ароматний сушений орегано. І так було у кожному ресторані чи таверні де доводилось замовляти трапезу.
      А грецький салат, точніше салат з аналогічною назвою, був моїм улюбленим у студентські часи. У прекрасному місті Львові, де я назавжди залишила частинку своє душі, ми зі студентськими подругами час від часу ходили до одного невеличкого ресторанчику, щоб замовити, напевно тоді найкращий в місті, грецький салат. З кремовою Фетою, старанно порізаними овочами, чудовими оливками та каперсами. Такий салат у мене на завжди став еталоном чудового грецького салату. Такий салат я роблю й вдома.
      Єдине, що солодкий перець я завжди з нього виймала. А в свій грецький салат просто не кладу. Я просто не люблю смак сирого солодкого перцю. Навіть маленький його шматочок в салаті може зіпсувати мені задоволення від страви й настрій. А Ви, якщо любите солодкий перець, обов'язково його покладіть у салат. Класичний грецький салат завжди містить солодкий перець.
     Каперси - це вже справа смаку. Інколи їх додають, інколи ні. Я їх обожнюю, тому без них задоволення від грецького салату для мене не повне. А щодо орегано, - це один з тих рідких випадків, коли обов'язково потрібно додавати його сушеним і свіжим не замінювати, й краще упустити, ніж замінювати його свіжим. Тоді смаковий відтінок буде таким як слід.
Відео-рецепт приготування грецького салату:

2-3 порції:

Інгредієнти

2

                                                    помідори, порізати великими кубиками

2

                                                    огірка, порізати великими пів кружечками

1/2

                                                    червоної цибулі, порізати півкільцями

80 грам

                                                    оливок Каламата або інших чорних оливок

100 грам

                                                    кремового сиру Фета

50 мл

                                                    оливкової олії

                                                    Сік 1/2 лимона

                                                    Сіль до смаку

1 ст.л.

                                                    каперсів

1 ч.л.

                                                    сушеного орегано

                    Час приготування:

                        10 хвилин 

1) На велику салатну тарілку чи сервірувальне блюдо викласти помідори, огірки та цибулю.
2) Ніж змастити оливковою олією, та порізати сир Фета кубиками. 
Викласти поверх овочів разом з оливками й рівномірно посипати салат каперсами.
3) Полити грецький салат оливковою олією та лимонним соком. Посолити до смаку й посипати сушеним орегано.
Подавати одразу ж! Поки овочі не почали пускати сік.
Смачного!

            Дивись також

