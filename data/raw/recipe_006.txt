TITLE:  Швидкий сніданок з яєць — 10 варіантів від Ясенсвіт
SOURCE: https://yasensvit.ua/media/osvitni/10-snidankiv-z-yayets-za-10-khvylyn/
LANGUAGE: ua
RETRIEVED: 2025-12-10

Ми використовуємо файли  cookie , щоб ти мiг отримати бiльше вiд нашого сайту. Продовжуючи перегляд цього веб-сайту, ти погоджуєшся на використання файлiв  cookie .  Відхилити Прийняти Категорії 
Всі  
Дієти  
Освітні  
Новини  
Здоров'я  
Колаборації  Попередній матеріал Наступний матеріал   76833 
Поділитися матеріалом  У сучасному світі часу на повноцінний сніданок залишається не так багато, але ж це — найважливіший прийом їжі за день. Тому правильний сніданок повинен бути не тільки поживним, а й швидким.
 Яйця — відмінний "ранковий" продукт. Велика кількість білка, корисні жири, вітаміни, мікро- і макроелементи — в них є все необхідне для здорового початку дня. Але чомусь перекус з яйцем нашвидкуруч для більшості це яєчня або, максимум, омлет.
 У цій статті ми хочемо зламати стереотипи і показати, що смачний, швидкий, корисний сніданок з яєць за 10 хвилин може бути ще і різноманітним.
 Омлет з начинкою Спробуйте до простого, звичного омлету додати трохи начинки і ви здивуєтеся, скільки нових варіантів сніданку у вас з'явиться. Це може бути зелень, овочі, сир, шинка або ковбаса, варена курка, гриби, навіть ягоди та фрукти — все, що знайшлося в холодильнику.  Омлет з начинкою  буде набагато смачнішим та цікавішим, якщо загорнути добавки "в конвертик", як на фото. А щоб основа страви вийшла пухкою, ніжною, спробуйте  рідкий омлет "Фірмовий" . Ми ретельно підібрали пропорції, щоб ви завжди отримували однаково смачний результат.
 Яєчня зі шпинатом Яєчня зі шпинатом  — вкрай проста, але дуже корисна страва. Шпинат багатий залізом, клітковиною, вітамінами групи В. Разом з яйцями цей овоч — справжній суперфуд. Крім цього, смак яєць і припущеного шпинату відмінно гармонують один з одним. Сир можна вибирати на свій смак. Загалом, відмінний і дуже швидкий сніданок виходить.
 Білковий омлет з овочами грибами Білкові омлети  — звична страва для тих, хто ретельно стежить за нормою білка в раціоні, адже яєчний протеїн визнаний ВООЗ еталонним за якістю та легкістю засвоєння організмом. Такий омлет добре їсти до та після тренування, він легкий, але поживний. Щоб білковий омлет не приїдався, приготуйте його з овочами та грибами, додайте улюблені спеції, а замість яєць використовуйте  рідкий білок ЯСЕНСВІТ  і вам не доведеться возитися з жовтками.
 Крок-мадам Крок-мадам  — смачний французький бутерброд з сиром, шинкою і з двома скибочками білого хліба, обсмажених на сковороді, і "капелюшком" з яйця. В оригінальному рецепті для крок-мадам використовують заливку з Бешамель, але приготування соусу виходить за рамки швидкого сніданку. Щоб сендвіч вийшов ще й красивим, хліб наріжте скибочками максимум 1 см завтовшки. При обсмажуванні притисніть бутерброд до сковороди усіма сторонами, навіть боками. Для капелюшка вибирайте велике яйце, наприклад  «Супер»  від ЯСЕНСВІТ, з ним і гарніше, і ситніше.
 Уевос Ранчерос Huevos rancheros  — яєчня з мексиканським характером. Соус Ранчерос готують з томатів, гострого перцю, цибулі, з додаванням квасолі. Подають страву обов'язково гарячою на подушці з тортильї. Такий сніданок підійде далеко не кожному, але якщо захотілося чогось екзотичного, незвичайного, це швидкий і простий варіант. А ще різноманітність інгредієнтів робить страву дуже корисною, особливо для шлунково-кишкового тракту.
 Французькі грінки Напевно, нічого кардинально нового ми вам про  французькі грінки  з яйцем не розкажемо. Але точно порадимо готувати з  омлетом "Фірмовий" , щоб зробити процес ще швидшим. Просто наріжте хліб потрібної товщини, змочіть його в омлеті та обсмажуйте на середньому вогні до рум'яної скоринки. Традиційно грінки подають з джемом, медом. Але також дуже смачно зробити з них основу для сендвіча з сиром, шинкою, овочами.
 Яєчня в мікрохвильовці Звичну нам мікрохвильовку можна використовувати не тільки для розігріву, а й для приготування їжі. Наприклад, яєчня у мікрохвильовці виходить дуже м'якою, рівномірно пропеченою. Попри те, що не радять готувати яйця в мікрохвильовці, бо вони можуть “вистрілити”, якщо робити все обережно згідно з  рецептом , страва виходить відмінною.
 Бутерброд з яйцем Бутерброд з яйцем  або one pan egg toast став справжньою зіркою інтернету завдяки простоті приготування. Начинку для такого сендвіча можна обрати будь-яку: шинка, сир, овочі та зелень, риба. >
 Головне у приготуванні бутерброда в яйці — обережно перевернути вміст сковороди перед додаванням начинки. Щоб омлетний млинець навколо скибочок не порвався, важливо розмішувати яйце до однорідної консистенції або використовуйте  рідке яйце "ЯСЕНСВІТ" .
 Тортилья Тортилья  — традиційний іспанський омлет з картоплею. Якщо від учорашнього дня у вас залишилося трохи вареної або смаженої картоплі, відправте її на сковорідку, залийте  рідким яйцем "ЯСЕНСВІТ" . За бажанням можна ще додати трохи цибулі для пікантності і, звичайно, спеції. Тортилья виходить дуже поживною, це ідеальна страва для прихильників ситного сніданку.
 Омлет тамагоякі Японці теж знаються на сніданках з яйцем.  Тамагоякі  — рулет з підсмаженого на сковороді омлету без додавання молока, вершків або сметани. В якості начинки вибирають дрібно порізані овочі або зелень і обов'язково додають на етапі смаження, а не збивання яйця. Традиційний тамагоякі готують на прямокутній сковороді, але звичайна кругла теж чудово підійде.
 Як бачите швидких страв з яєць — величезна кількість, ми згадали тільки про десять. Урізноманітнюйте свої сніданки, адже це не тільки корисно, а й приносить купу позитивних емоцій з самого ранку і на весь день.
 © ТМ «ЯСЕНСВІТ» 2021-10-25T15:53:13+03:00 2024-01-05T16:03:01+02:00 У сучасному світі часу на повноцінний сніданок залишається не так багато, але ж це — найважливіший прийом їжі за день. Тому правильний сніданок повинен бути не тільки поживним, а й швидким.
Яйця — відмінний "ранковий" продукт. Велика кількість білка, корисні жири, вітаміни, мікро- і макроелементи — в них є все   76833 
Поділитися матеріалом  Більше матеріалів Освітні 4472 
​2026 Новий рік: Символ, стихія та особливості року Вогняного Коня  Освітні 14314 
Різдвяні традиції та обряди в Україні 2025  Освітні 32693 
День Святого Миколая в Україні за новим календарем 2025 року.  замовити   онлайн зв’язатися   з нами