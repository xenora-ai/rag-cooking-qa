TITLE:  Голубці з м’ясом. Покроковий класичний рецепт голубців з м’ясом
SOURCE: https://rud.ua/consumer/recipe/drugi-stravy/klasychni-golubci-z-myasom/
LANGUAGE: ua
RETRIEVED: 2025-12-15

Класичні голубці з м’ясом 979080 689 
Картопляні зрази з грибами  
Полтавські галушки з м’ясом та грибами    Назад   Опис страви У Туреччині — долма, в Китаї — роли, а в Україні — голубці! Апетитний м’ясний фарш, загорнутий у соковите капустяне листя, — одна з найколоритніших страв української національної кухні.
 Завдяки духмяним спеціям, овочевій заправці та пікантному сметанно-томатному соусу смак голубців — яскравий і пряний, а колір — надзвичайно привабливий.
 Для приготування класичних голубців найкраще підходить свинина. У поєднанні зі смаженими овочами та рисом вона робить начинку поживною і в міру соковитою. Якщо ж оберете яловичину або курятину, додайте до фаршу трохи олії — так м’ясо всередині голубців не буде сухим.
 Вибір капусти теж вимагає особливої уваги — якщо при натисканні свіжий качан дещо м’який, листя знімуться легше. Взимку страву часто готують із квашеної капусти.
 Щоб у процесі приготування голубці не розпадалися, спочатку їх обсмажують на сковороді, а потім щільно викладають у каструлю швами донизу. Дно ємності для тушкування попередньо вистилають кількома капустяними листками.
   ТМ «Рудь» Класичний рецепт голубців із м’ясом Голубці вважають готовими, коли капуста стає м’якою та легко розрізається виделкою. Страву подають гарячою — зі сметаною або кетчупом.  голубці з м’ясом Другі страви 
140 хвилин  
Легко  
Обід  Інгредієнти Качан свіжої капусти  1 шт.  Свинина  0,5 кг  Рис  0,5 склянки  Морква  2 шт.  Цибуля ріпчаста  2 шт.  Сметана ТМ «Рудь»   250 г  Томатна паста  2 ст. л.  Кетчуп  2 ст. л.  Рослинна олія  для обсмажування  Сіль, перець  за смаком  
Продукти, потрібні для приготування    
Молочні продукти  
Сметана 21%    Приготування
 Проварюємо листя капусти 1. Ставимо на плиту велику каструлю з водою. Доки вода закипає, вирізаємо з капустини тверду внутрішню частину.
 2. Занурюємо капусту в окріп і тримаємо на слабкому вогні п’ять хвилин. Перевертаємо на інший бік та варимо ще 2–3 хвилини.
 3. Викладаємо качан на тарілку та даємо охолонути. Розбираємо капустину на окремі листки, обрізаємо потовщення біля основ.
 Готуємо начинку та формуємо голубці 1. Рис відварюємо до напівготовності.
 2. Свинину нарізаємо шматочками та перекручуємо в м’ясорубці. З’єднуємо фарш із відвареним рисом. 
 3. Цибулю дрібно нарізаємо, моркву натираємо на грубій тертці. Викладаємо овочі на сковороду й пасеруємо 5–7 хвилин до м’якості. Додаємо половину овочевої заправки до свинини з рисом. Солимо, перчимо. Ретельно вимішуємо фарш для голубців.
 4. На підготовлені капустяні листи — ближче до основи — викладаємо невелику кількість начинки. Загортаємо голубці, ховаючи краї всередину.
 Тушкуємо голубці 1. У велику каструлю з товстим дном поміщаємо голубці. Зверху викладаємо шар овочевої заправки.
 2. У двох склянках води розводимо томатну пасту, додаємо  сметану  та кетчуп. Солимо. Заливаємо соусом голубці. Рідина повинна майже повністю покривати страву, не дістаючи 3–4 см до верхівки.
 3. Ставимо голубці в розігріту духовку й тушкуємо протягом години за температури 180 °С.
 Викладаємо на тарілку, поливаємо сметанкою та подаємо до столу.   
Поточний рейтинг:  4.7  з  5  (Кількість голосів:  13353 )  979080 689 Інші рецепти   Дитячі сніданки: смачні та корисні 
Другі страви  Ідеї поживних дитячих сніданків на щодень. Заохочуйте дітей снідати із задоволенням!   Корисні сніданки для дітей 
Другі страви  Здорові сніданки для дітей на кожен день. Для міцного імунітету і ситості надовго.   Цвітна капуста, запечена з грибами 
Другі страви  Цвітна капуста з грибами та сиром — прекрасний варіант легкого гарніру на обід чи вечерю. Готується легко, смакує неймовірно!   Картопляна запіканка з фаршем та грибами 
Другі страви  Ситна картопляна запіканка — чудовий привід зібрати за столом усю родину.    Панкейки зі шпинатом 
Другі страви  Пишні панкейки зі шпинатом — для яскравих сніданків та вашого чудового настрою.   Цвітна капуста, запечена під соусом бешамель 
Другі страви  Ніжна цвітна капуста під соусом бешамель — смачна та корисна страва, якою легко доповнити здорове меню.