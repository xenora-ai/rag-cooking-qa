TITLE:  Топ-7 рецептів італійської пасти — Шуба
SOURCE: https://shuba.life/articles/24765-retsepty-italiyskoyi-pasty
LANGUAGE: ua
RETRIEVED: 2025-12-15



Італійські шеф-кухарі знають, 
як приготувати найсмачнішу пасту
! Ми зібрали сім найкращих рецептів з усього Апеннінського півострова, щоб переконати тебе в цьому. Трохи соусу, крапелька магії — і «знову ці макарони» перетворюються на шедевр італійської кухні.

Шеф-кухар Марко Черветті не лише розповість, як приготувати пасту карбонара, 
путанеска
 чи алла грича, а й поділиться історіями про те, як ці страви з’явилися на світ.

        Карбонара

Готувати 
пасту карбонара
 Марко Черветті навчив Массімо Капотосто, шеф-кухар і власник ресторану «Ер Коччіо» в Римі. Марко був вражений шовковистістю страви та зізнався, що ніколи смачнішої не куштував. Про це та інше Марко Черветті пише в своїй новій книжці
 «Школи. Історії кулінарних майстрів і застілля»
.

Розкриття кулінарних таємниць від Мастро Капотосто почалося фразою: «Усе дуже просто, достатньо лише мати правильні інгредієнти, любити людство й поважати традиції, як кожен кухар». Надто загально, скажеш ти? Але пан Массімо таки поділився деякими тонкощами. Ти також їх дізнаєшся, якщо приготуєш пасту карбонара за цим рецептом.

        Аматричана

Назва amatriciana походить від найменування містечка Аматричано в регіоні Лаціо, де цю пасту, власне, і готували. (Українці ж також печуть київський торт і світязькі пончики!) В італійській столиці 
пасту аматричана
 — і соус до неї — називають «матричана».

До складу соусу, що перетворює звичайні макарони на пасту аматричана, входять помідори, томатний соус, сіль, олива, біле вино, сир пекоріно романо і перець чилі, а також гуанчале — сиров’ялене м’ясо зі свинячих щік, замість якого ти можеш використати будь-яке сиров’ялене сало з м’ясним прошарком.

        Болоньєзе

Назва страви прямо вказує на те, що народилась вона в італійському місті Болонья. До складу входять пласкі макарони 
тальятеле 
та дивовижний 
м’ясний соус
, який італійці називають «рагу».

Рагу болоньєзе — тобто соус — приготований з м’ясного фаршу, моркви, цибулі, селери, томатної пасти та червоного вина. Інколи в соус болоньєзе додають молоко або вершки. Також важливий складник рагу болоньєзе — італійська панчета, проте в цьому рецепті ми замінили її сиров’яленим салом, що також надає цікавих смакових ноток.

        Путанеска

За однією з легенд, на острові Іскія в 1950-х роках існував ресторан «Rancio Fellone», співвласником якого був Сандро Петті. Одного пізнього вечора на кухні майже не лишилося продуктів, і Петті вже збирався зачинити ресторан.

Проте кілька гостей, що прийшли почастуватися, буквально штурмували заклад, гукаючи: «Facci una puttanata qualiasi», — що означає: «Зроби нам щось із тієї фігні (залишків), що в тебе є». Сандро мусив скоритися і приготував соус із залишків та подав із ним пасту. Гості лишилися задоволені! 

Тож головне в пасті путанеска — соус, до складу якого входять томати, оливкова олія, філе анчоусів, оливки, каперси та часник. Страва виходить дуже яскравою, запашною й однозначно вартою того, щоб нею повечеряти!

        Аліо е оліо

Aglio e olio в перекладі з італійської означає «часник та олія». А якщо додати ще один улюблений в італійців інгредієнт, матимеш і нову страву — «Aglio, olio e peperoncino», тобто те саме, але з перчиком. Якщо чесно, цей рецепт таки гостренький, але ти можеш внести свої корективи.

Дві речі, які треба пам’ятати, перш ніж почнеш готувати пасту аліо е оліо: по-перше, сковорода мусить бути такою, щоб до неї нічого не прилипало. По-друге, не поспішай виливати воду, в якій варилися макарони: вона тобі знадобиться!

        Алла грича

Слово gricio, від якого походить назва «паста алла грича» подейкують, старше за сам рецепт. Цим словом позначали продавців звичайних продуктів, тож і найменування страви пов’язане з тим, що ця паста приготована з найпростіших інгредієнтів.

Класична паста алла грича з пасти ригатоні, сиру пекоріно романо, чорного перцю та гуанчале.

        Фетучині Альфредо

У цієї страви є люблячий тато, і звати його Альфредо ді Леліо. На початку 20 століття — чи то в 1907, чи в 1908 році — він придумав цю пасту, щоб порадувати свою дружину Інес із нагоди народження первістки.

Для приготування пасти фетучині Альфредо потрібна паста фетучині — або, якщо її не знайшлося, то підійде і тальятеле. Плюс ще чотири доступних інгредієнти: вершкове масло, тертий сир (у класичній версії — пармезан), сіль та чорний перець. Готується видко, а головне — смакує дуже ніжно!

Смачної пасти!

                            Скопіювати

                            Facebook

                            Telegram

                            Viber

                            X

            Коментарі

