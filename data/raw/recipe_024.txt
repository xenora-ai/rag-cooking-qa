TITLE:  Що приготувати на десерт — 7 ідей для смачної випічки
SOURCE: https://milkalliance.com.ua/blog/ua/stattya/shcho-pryhotuvaty-na-desert-idei-dlia-smachnoi-vypichky
LANGUAGE: ua
RETRIEVED: 2025-12-15

 

Рецепти 

 Що приготувати на десерт — 7 ідей для смачної випічки 

Клафуті з вишнею, печиво з курагою, бельгійські вафлі, полуничний пиріг, персикові мафіни — у цій статті ми підібрали кілька ідей, що можна приготувати на десерт на цих вихідних.

 11.07.2018, 17:36 

Торгова марка з насиченою історією якості тривалістю понад півстоліття

0

Сьогодні існує багато найрізноманітнішої солодкої випічки — на будь-який смак. Пироги з фруктовою начинкою, шоколадні десерти, клафуті, мафіни, печиво — ось лише деякі варіанти. У цій статті ми підібрали 7 ідей для солодкої випічки — що можна приготувати вже на цих вихідних.

Пиріг на ряжанці

Існує багато способів приготувати смачний пиріг, і один з них — це пиріг на ряжанці. Щоб його приготувати, вам знадобляться тільки прості та доступні інгредієнти: ряжанка, борошно, цукор, яйця, рослинна олія, курага або родзинки, горіхи. Приготувати такий пиріг дуже просто, а результат перевершить всі ваші очікування — тим більше, що ряжанка додасть пирогові абсолютно неповторного смаку.

Рецепт — в статті 
Пиріг, желе, смузі та інші десерти з ряжанкою — смачні рецепти

Клафуті з вишнею

Клафуті — це французький десерт, відкритий пиріг з фруктовою начинкою. Класичний клафуті готується зі свіжої вишнею без кісточки, хоча можна приготувати і яблучний, грушевий, персиковий або сливовий клафуті. Запікається клафути в формі для запіканки або кіша.

Щоб приготувати класичний клафуті зі свіжою вишнею, знадобляться такі інгредієнти: вишня без кісточки, борошно, вершкове масло, сіль, цукор, яєчні білки, молоко, вершки та трохи цукрової пудри (щоб посипати готовий пиріг).

Детальніше — читайте в статті 
Вишнево-черешневий рай — смачні десерти з вишнею та черешнею

Шоколадний чізкейк

Існує багато способів приготувати смачний чізкейк: чізкейк з полуницею, чізкейк з вишнею, лимонний чізкейк, чізкейк з м'якушем авокадо, чізкейк з горіхами. Крім того, існує шоколадний чізкейк — десерт, від якого мало хто відмовиться.

Щоб приготувати шоколадний чізкейк, знадобиться не так багато інгредієнтів: кисломолочний сир, шоколадні вафлі, шоколадна крихта, цукор, борошно, яйця, вершкове масло, ваніль. Запікається такий чізкейк в духовці в середньому 45 хвилин.

Рецепт — в статті 
День шоколаду — 20 фактів про шоколад та 3 смачних шоколадних рецепти

Полуничний пиріг

Влітку, коли доступна свіжа полуниця з грядки, можна приготувати багато полуничних десертів: полуничне молоко, полуничний смузі на йогурті або ряжанці, кисломолочний сир зполуницею та сметаною, полуничний молочний шейк, полуничне морозиво і, звичайно ж, полуничний пиріг.Приготувати полуничний пиріг — дуже просто. Для цього знадобиться борошно, яйце, вершкове масло, цукор, полуниця, пекарський порошок. Запікається такий пиріг в духовці приблизно годину. Смачного!

Рецепт — в статті 
Приголомшливо смачні полуничні десерти — святкуємо День Полуниці

Бельгійські вафлі

Справжні бельгійські вафлі дуже просто приготувати (за умови, що у вас є вафельниця). Крім того, існують різновиди бельгійських вафель: класичні, з горіхами та медом, шоколадні вафлі, вафлі з кисломолочним сиром та інші.
Інгредієнти для класичних бельгійських вафель потрібні такі: борошно, цукор, сіль, яйця, рослинна олія, молоко, ваніль, пекарський порошок. За часом приготування бельгійські вафлі займають не більше 15 хвилин. Чому б не спробувати?

Рецепти — в статті 
Як приготувати вафлі за 15 хвилин — прості рецепти смачної випічки

Персикові мафіни

Якщо ви любите солодощі та солодку випічку, то напевно не раз куштували мафіни з різними начинками. Пропонуємо вам приготувати персикові мафіни. Для цього знадобиться борошно, цукор, м'якуш персиків, яйця, сметана, рослинна олія, сода, пекарський порошок, ваніль, мигдальний екстракт. Запікаються такі мафіни приблизно 30 хвилин. Просто та смачно!

Рецепт — в статті 
Що приготувати з персиками — найкращі рецепти смачних десертів

Печиво з курагою

Борошно, кисломолочний сир, курага, вершкове масло, яйце, цукор, сіль, пекарський порошок — ось і всі інгредієнти, необхідні для того, щоб приготувати смачне печиво з курагою. Курагу залийте гарячою водою, щоб вона розм'якла, після чого воду злийте. Вимішайте тісто та виріжте з тіста кружечки. На кружечок тіста покладіть одну курагу, накрийте другим кружечком тіста і защіпніть. Запікайте в духовці до готовності. Смачного!

Рецепти з курагою — в статті 
Чим корисна курага і що з нею приготувати — 3 рецепти смачної випічки

А яку солодку випічку готуєте Ви?

Інформація та рецепти, викладені в цьому Блозі, можуть не відповідати очікуванням користувача, подані до використання без урахування індивідуальних особливостей здоров’я користувача і застосовуються ним на власний розсуд та особисту відповідальність.
Інформація, документи та супутні графічні матеріали і рецепти, взяті з інших джерел і опубліковані на цьому сайті https://milkalliance.com.ua/, можуть містити технічні похибки та типографські помилки.

Торгова марка з насиченою історією якості тривалістю понад півстоліття

0

