TITLE:  Bellissimo: 8 смачних рецептів італійської пасти
SOURCE: https://marieclaire.ua/life/vecherya-po-italijsky-8-retseptiv-smachnoyi-pasty/
LANGUAGE: ua
RETRIEVED: 2025-12-15

Паста — ідеальний вибір для всіх, хто хоче приготувати смачну та швидку вечерю. Але ви знали, що ця улюблена страва італійців — не лише про швидкість та простоту? Ми знайшли вісім рецептів пасти, які можна приготувати і на святкове застілля. Наприклад, під час прийдешніх новорічно-різдвяних вихідних.
Паста Болоньєзе
Класичний рецепт пасти з томатно-м’ясним соусом — вірний рятівник у будь-якій ситуації. Найчастіше для рецепту використовують спагеті, проте ароматний та ситний соус чудово поєднується й з іншими видами пасти.
Інгредієнти:
400 г спагеті;
1 головка цибулі;
1 стебло селери;
1 морква;
200 г фаршу яловичого;
200 г фаршу свинячого;
1 банка томатів у власному соку;
3 зубчики часнику;
75 г сиру Пармезан;
1 червоний чилі перець;
125 мл червоного вина;
італійські трави (базилік, розмарин та орегано);
1 кубик бульойну.
Приготування:
У глибоку сковорідку потрібно налити олію і поставити на сильний вогонь. Потім додати дрібно нарізану цибулю, моркву, селеру, часник і листя розмарину і помішуючи тушити на вогні протягом 2-3 хвилин. Після цього зменшити вогонь до середнього і продовжувати помішувати ще близько 5-7 хвилин.
Знову збільшити вогонь, додати фарш і готувати 3-4 хвилини, постійно помішуючи до потемніння м’яса. Додати томати з у власному соку, дрібно нарізаний базилік і чилі перець, орегано, томатну пасту, кубик бульйону, вино та томати чері. Усі інгредієнти перемішати, довести до кипіння, після чого зменшити вогонь до слабкого, накрити соус кришкою та варити близько 1 години, періодично помішуючи.
Поки соус доходить, зварити пасту за інструкцією. Злити воду і додати її разом з тертим памезаном до соуса. Ще раз добре перемішати. Подаючи на стіл, посипати тертим пармезаном зверху і за бажанням прикрасити базиліком.
Феттучіне Альфредо
Простий на вигляд рецепт з ефектною назвою родом з Риму ховає у собі кілька секретів. Один із них ось про що. При приготуванні феттучіне Альфредо — класичної пасти з вершковим соусом із сиром Пармезан та спеціями — дуже важливо розрахувати час. Це важливо для того, щоб феттучіне не були ані надто м’якими, ані надто твердими.
Інгредієнти:
Пачка феттучіне на яєчній основі;
200 г вершкового масла;
200 мл жирних вершків;
дрібка часникової солі;
перець за смаком;
125 г тертого сиру Пармезан;
200 г тертого сиру Романо.
Приготування:
Поставте варитися феттучіне до стану al dente (близько 6-8 хвилин). За цей час підготуйте соус, розтопивши масло у вершках на високому вогні. Додайте сіль та перець, тертий сир Романо та тертий сир Пармезан. Перемішайте соус до загустіння і додайте його до готової пасти. Подавайте до столу, прикрасивши тертим Пармезаном.
Паста Прімавера
Улюблений рецепт вегетаріанців — паста з вершковим соусом та тушкованими овочами. Смачно, корисно та неодмінно сподобається гостям із різними уподобаннями в їжі.
Інгредієнти:
пачка спіралеподібної пасти типу фузілі або спагеті;
100 г зеленого горошку;
100 г  броколі;
2 середні моркви;
1 жовтий перець;
60 мл оливкової олії;
4 головки часнику;
100 г томатів чері;
125 г тертого сиру Пармезан.
Приготування:
Поставити варити пасту за інструкцією. В окремій сковорідці зварити овочі у великій кількості води: горошок, броколі та терту моркву поставити варити раніше, а останні 2 хвилини додати дрібно порізаний перець. Потім злити пасту та овочі. В останніх залишити трішки води для соковитості.
У сковороді на оливковій олії підсмажити дрібно нарізаний часник, розрізані на половинки томати чері та посолити. Влити воду, що залишилася від овочів, і перемішати. Додати пасту та овочі, посипати тертим пармезаном, перемішати. При подачі на стіл обов’язково збризнути оливковою олією.
Диталіні з соусом із зеленого горошку
Диталіні — це паста у вигляді маленьких циліндрів. Слово «ditalini» з італійської перекладається як наперстки, зменшувальне від ditali. Ця паста найчастіше готується з рибою та морепродуктами, а ще з овочами.
Інгредієнти:
80 г пасти диталіні, або за бажанням будь-якої іншої;
215 г горошку;
45 г оливкової олії;
1 головка цибулі;
50 г бекону;
35 г м’яса краба;
10 г сиру пармезан;
80 г помідорів чері;
перець чилі.
Приготування:
У сковороді розігріваємо 20 г оливкової олії та обсмажуємо в ній цибулю та бекон. Коли вони підрум’яняться, додаємо 200 г горошку і, як тільки він почне зіщулюватися, швидко знімаємо з вогню. Перекладаємо горошок у блендер і робимо з нього пюре.
Варимо пасту згідно з інструкцією. У сковороді розігріваємо 20 г оливкової олії і протягом хвилини прогріваємо горошок, що залишився, додаємо пасту і швидко перемішуємо.
У глибоку тарілку виливаємо соус із горошку, викладаємо в нього пасту, прикрашаємо крабом, половинками помідорів чері та тертим пармезаном. Поливаємо оливковою олією, що залишилася, і за бажанням прикрашаємо дрібно нарізаним перцем чилі.
Паста аррабіата
Для цієї пасти нам знадобиться супер гострий перець Чилі де Арболь. Вона сподобається любителям гостренького, пряного та гарячого.
Інгредієнти:
відварена порція макаронів фузілі;
6 зубчиків часнику;
оливкова олія для смаження;
спеції, сіль за смаком;
банка томатів;
базилік;
1 ст. води з-під макаронів;
4 сушених перці Чилі де Арболь.
Приготування:
Відварюємо фузілі і відставляємо 1 склянку води, що залишилася після варіння. Готуємо соус маринара, але спочатку разом із часником обсмажуємо розрізані на половинки перчики Чилі де Арболь. Потім додаємо роздавлені томати, нарізаний базилік, спеції. Фузілі кидаємо в соус і даємо увібрати його, після чого обов’язково дістаємо зі сковорідки всі половинки перців. Подаємо, прикрасивши цілими листочками базиліка.
Паста «Нечупара Джо»
Ця ситна паста сподобається тим, хто не любить розмінюватися на дрібниці та їсть пасту великими тарілками під улюблений фільм і кехил вина.
Інгредієнти:
по 150 г яловичого та свинячого фаршу;
оливкова олія для смаження;
цибулина, морква – по 1 шт;
банка томатного пюре;
сушений орегано, сіль, червоний перець у пластівцях;
тертий сир Чеддер.
Приготування:
Відварюємо пасту та залишаємо 1 склянку води, що залишилася після варіння. На сковорідці розігріваємо оливкову олію та підрум’янюємо в ній фарш. Дрібно нарізаємо цибулину, морквину і додаємо в сковорідку. Готуємо до розм’якшення моркви.
Після — заливаємо в сковорідку томатне пюре, воду. Розмішуємо та додаємо спеції: сушений орегано, сіль та червоний перець у пластівцях. Тушкуємо 30 хвилин і додаємо тертий чеддер за смаком. Коли соус буде готовий, додаємо в його пасту і помішуємо. Як тільки макарони наситяться соусом, подаємо на стіл.
Паста під вершковим соусом песто
Соус песто — незамінний елемент італійської кухні. Він робиться на основі базиліка, насіння пінії, сиру та оливкової олії. Крім макаронних виробів його додають до піци, супу-пюре, томатів або просто намазують на свіжоспечений хліб.
Інгредієнти:
3/4 склянки свіжого листя базиліка;
1/2 склянки тертого сиру Пармезан;
3 ст. л. кедрових горішків;
2 зубчики часнику;
сіль та перець за смаком;
1/3 склянки оливкової олії;
1/3 склянки жирних вершків;
2 ст. л. олії;
340 г макаронів;
2 помідори.
Приготування:
Скористатися блендером або власноруч дрібно нарізати базилік, часник, кедрові горіхи та тертий пармезан. Потім додати сіль і перець за смаком і невеликими порціями влити оливкову олію. Ретельно перемішати.
У невеликій каструлі на середньому вогні нагріти густі вершки, додати вершкове масло і розтопити його до стану густої суміші. У каструлю додати соус песто та перемішати.
Макарони відварити у підсоленій воді. Воду злити, перекласти пасту в глибоку тарілку й перемішати з вершковим соусом песто. Додати нарізані кубиками помідори і знову ретельно перемішати.
Паста Карбонара
Ще один класичний римський рецепт, який неможливо оминути стороною — настільки він популярний. Головними інгредієнтами в пасті Карбонара вважаються яєчний жовток і бекон — саме завдяки їм вона набуває свого неповторного солонуватого присмаку.
Інгредієнти:
400 г спагетті;
5 яєчних жовтків;
80 г тертого сиру Пармезан + 20 г для прикрашання;
250 г бекону;
1 головка часнику;
щіпка солі та перець за смаком;
оливкова олія.
Приготування:
Покласти жовтки в миску, додати тертий пармезан, сіль і перець, після чого добре збити все виделкою. Потім беремося за м’ясну начинку — потрібно обрізати жир з бекону і порізати м’ясо. Одночасно поставити варити спагетті у підсоленій воді до стану al dente.
У цей час у глибокій сковороді з оливковою олією підсмажити бекон з часточками часнику протягом 4 хвилин. Злити зварені спагетті, залишивши трохи води. Вийняти та викинути часникові часточки, додати зварені спагетті перемішати в олії з беконом, додати яєчну суміш і воду від спагетті, не забуваючи ретельно перемішувати весь цей час — паста має ковзати. Подавати з тертим Пармезаном. За бажанням, прикрасити одним цілим жовтком. Смачного!
Фото: Freepik, Pexels 
Слідкуйте за новинами в
Marie Claire Ukraine
 Більше від
 
 Marie Claire питає: український військовослужбовець, льотчик Андрій Онуфрак 
 
 Перший народився! Біля станції “Академік Вернадський” з’явилося пінгвінятко 
 
 Відповідь хаосу: Pantone назвав Cloud Dancer кольором 2026 
 
 Чи вміють дорослі грати: Barbie, Hot Wheels та інші іграшки, які ви захочете подарувати собі та рідним 
 
 «Я вірю, що музика — це терапія»: інтерв’ю з ведучою Music Box Валерією Шатською 
Також читайте