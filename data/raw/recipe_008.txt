TITLE:  Рецепти страв на обід та вечерю - фото і відео приготування | РБК-Україна
SOURCE: https://www.rbc.ua/rus/news/sitniy-obid-ta-vecherya-zayvih-klopotiv-retsepti-1758025924.html
LANGUAGE: ua
RETRIEVED: 2025-12-15



        Ситний обід та вечеря без зайвих клопотів: рецепти трьох простих страв    

Рецепт смачних страв, які підійдуть для обіду чи вечері (фото: Freepik)

            Автор:
            
Тетяна Самарук

Про це повідомляє 
РБК-Україна
 з посиланням на YouTube-канал "
Кулінарні рецепти від Надії
".

Картопля з грибами

Інгредієнти:

картопля - 700 г

печериці - 800 г

цибуля - 2 шт.

вершки - 80 мл

часник - 2 зубчики

олія - 5-6 ст. л

топлене масло - 20-30 г

сіль, перець - до смаку

Спосіб приготування

Печериці та картоплю очистіть і наріжте на невеличкі шматочки. Цибулю наріжте дрібними кубиками.

На розігріту сковорідку влийте олію, додайте масло, викладіть цибулю і обсмажуйте до золотистої скоринки. Потім додайте гриби і обсмажуйте до готовності.

На іншій сковорідці обсмажте картоплю до золотистої скоринки. Далі додайте гриби з цибулею і перемішайте.

В окремій мисці змішайте вершки, часник і спеції. Таким соусом залийте картоплю і тушкуйте ще 7 хв.

Картопля з грибами (фото: кадр з відео)

Макарони з куркою та броколі

Інгредієнти:

макарони - 300 г

куряче філе - 300 г

броколі - 250 г

вершки - 100 мл

цибуля - 1 шт.

топлене масло - 20-30 г

олія для смаження

Маринад для м’яса:

приправа до курки - 0,5 ч. л

солодка паприка - 0,5 ч. л

прованські трави - 0,5 ч. л

сіль, перець - до смаку

Спосіб приготування

Макарони киньте у гарчу воду та відваріть. Броколі розділіть на суцвіття. Коли макарони будуть майже готові, то вкиньте до них броколі і варіть ще 3 хв. 

Філе наріжте маленькими шматочками і додайте до нього спеції. Залиште на кілька хвилин маринуватись.

Цибулю наріжте дрібними кубиками. На сковорідку влийте олію, додайте вершкове масло і вкиньте цибулю обсмажуватись. 

До цибулі додайте курку та смажте до золотистої скоринки. Далі влийте вершки і тушкуйте ще кілька хвилин. В кінці всипте макарони з броколі і перемішайте.

Макарони з куркою та броколі (фото: кадр з відео)

Макарони зі свининою та капустою

Інгредієнти:

макарони - 350 г

свинина - 400 г

капуста - 300 г

морква - 1 шт.

томатна паста - 1 ст. л

бульйон - 150-200 мл

сіль, перець - до смаку

олія для смаження

Спосіб приготування

М'ясо наріжте тонкими смужками і обсмажте на середньому вогні 7 хв. Цибулю наріжте і додайте вже до обсмаженого м'яса. Додайте спеції і влийте воду або бульйон. Готуйте 25 хв.

Капусту нашинкуйте, а моркву натріть на тертці. На розігріту сковорідку налийте олію і обсмажте капусту. Далі додайте моркву і тушкуйте до готовності. В кінці додайте томатну пасту і спеції. 

В каструлю з кип'ятком всипте макарони та відваріть. В кінці процідіть макарони та додайте до них м'ясо та обсмажені овочі. Все перемішайте разом і можна їсти.

Макарони з м'ясом та овочами (фото: кадр з відео)

Вас може зацікавити:

Салат на зиму з 5 овочів
, який легко готується

Справжній закарпатський бограч з 4 видами м'яса
, який кожен може приготувати вдома

Ліниві суші вдома, які 
можна приготувати за 10 хвилин

Рецепти

.

