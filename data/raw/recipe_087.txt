TITLE:  Голубці з рисом і м'ясом: рецепт Євгена Клопотенка
SOURCE: https://klopotenko.com/shhe-bilshe-smaku-sokovyti-golubczi-z-rysom-i-voloskymy-gorihamy-vid-yevgena-klopotenka/
LANGUAGE: ua
RETRIEVED: 2025-12-15
Ще більше смаку! Соковиті голубці з рисом і волоськими горіхами від Євгена Клопотенка
Автор
Євген Клопотенко
Українська
Голубці
Голубці з рисом

Оцінити

Зберегти

Друкувати

Поділитись
Хоч би як ми знаємо і любимо голубці з рисом, у цій страві завжди є місце для експериментів. Можна зробити їх не лише з білокачанної капусти, але й із савойської чи пекінської, а якщо хочеться все максимально спростити, то й взагалі приготувати ліниві голубці зі сметаною або томатним соусом.

Я вирішив трохи урізноманітнити начинку і приготував голубці з рисом і м’ясом з додаванням подрібнених волоських горіхів. Вони своїм приємним хрускотом роблять текстуру цікавішою, а також додають аромату й насиченості смаку. Тушковані у воді з томатною пастою, такі голубці вийдуть неймовірно соковитими.

 
Поради з приготування голубців
Дам вам кілька простих порад, що допоможуть отримати ідеальну страву. Розпочнемо з капусти. Її краще обирати не дуже маленьку, середнього або великого розміру, щоб листочки не надто туго прилягали один до одного. Щоб краще їх відділити, спочатку відржте качан, а потім проваріть капустину від 5 до 15 хвилин, в залежності від розміру та ступеню стиглості. Стару капустину варити треба довше, а молодій вистачить і кількох хвилин. Після цього просто знімайте верхні листочки виделкою. Щоб формувати голубці було простіше, зрізайте жорстку частину з кожного листка.

Що стосується фаршу, то тут немає обмежень. Я обрав свинину, бо хотів отримати жирніші та соковитіші голубці, але ви можете об’єднати кілька видів м’яса. Крім горіхів додавайте у начинку свої улюблені спеції, щоб ще більше збагатити смак.

Розмір голубців обирайте такий, як вам більше до вподоби. Я обожнюю невеличкі голубці, тому й надаю перевагу таким. Та на смак це не впливає, тому робіть, як ви звикли.

Читайте також
Голубці з гречкою у формі для запіканняТернопільські ґаздині радять. Маленькі голубці з гречкою та м’ясом до свят 
Соковиті голубці із савойської капусти в духовці
Як приготувати голубці з горіхами
Приготування
2 години
Порції
6
Складність
Medium
Інгредієнти
150 г круглозернистого рису
1 середня капустина (1300 г)
500 г свинячого фаршу
1 середня цибуля
1 середня морква
100 г волоських горіхів
2 ст. л. соняшникової олії
3 лаврових листи
2 горошини духмяного перцю
2 горошини чорного перцю
1 ст. л. томатної пасти
2 склянки теплої води
сметана для подачі
сіль та перець до смаку
Голубці з рисом і м'ясом: покроковий рецепт
Крок 1
Висипте у каструлю 150 г круглозернистого рису, залийте 300 мл води та зваріть до напівготовності. Це приблизно 10 хвилин після закипання. Якщо у каструлі залишиться вода, просто злийте її. Пересипте рис у миску.
Крок 2
Очистьте середню цибулину і наріжте дрібними кубиками. Розігрійте пательню з 2 ст. л. соняшникової олії та обсмажте цибулю до золотавого кольору.
Крок 3
Подрібніть скалкою 100 г волоських горіхів, також можна використати блендер чи звичайний ніж. Викладіть їх у миску до рису разом із цибулею, додайте 500 г свинячого фаршу. Посоліть і поперчіть до смаку, добре перемішайте.
Крок 4
З капустини зріжте качан і відірвіть верхні листочки. Покладіть її у велику каструлю, залийте водою, додайте дрібку солі та варіть на невеликому вогні, періодично знімаючи листки.
Крок 5
З кожного листочка зрізайте нижню тверду частину, вкладайте начинку, приблизно по столовій ложці, та загортайте голубці.
Крок 6
Очистьте морквину та натріть на крупній тертці. Сформовані голубці викладіть у каструлю з товстим дном в один шар, зверху притрусіть натертою морквою. На неї викладіть ще один шар голубців, а зверху знов моркву.
Крок 7
Змішайте 1 ст. л. томатної пасти з 2 склянками теплої води. Залийте голубці, додайте 3 лаврових листи, 2 горошини духмяного перцю, 2 горошини чорного перцю і трохи підсоліть. Накрийте кришкою і тушкуйте на слабкому вогні 1 годину 30 хвилин.
Крок 8
Готові голубці подавайте зі сметаною чи будь-яким соусом до смаку.
Готувати – це просто!
Головна> Гарячі закуски> Другі страви> Закуски> М'ясні>Ще більше смаку! Соковиті голубці з рисом і волоськими горіхами від Євгена Клопотенка
Теги:
#Білокачанна капуста
#Волоський горіх
#Рис
#Свинина
