TITLE:  Меню на Новий рік 2026: які страви подати на святковий стіл — LVIV.MEDIA
SOURCE: https://lviv.media/lifestyle/104084-menyu-na-novij-rik-2026-yaki-stravi-mayut-buti-na-svyatkovomu-stoli/
LANGUAGE: ua
RETRIEVED: 2025-12-15

 

Напередодні Нового року 2026 майже кожен українець замислюється, які страви мають бути на святковому столі, щоб і гостям сподобалося, і символ року залишився задоволеним. 2026-й – це рік 
Червоного Вогняного Коня
, а значить, меню повинно бути яскравим, ситним та наповненим енергією. Кінь символізує динаміку, силу та пристрасть, тому новорічний стіл має відповідати саме таким настроям.
 
Основні поради для святкового меню Нового року 2026

Червоний Вогняний Кінь цінує натуральність і корисну їжу, тому святкове меню варто будувати на простих, але смачних поєднаннях. Додавайте більше овочів, фруктів, ароматних спецій і легких закусок, адже саме така їжа буде найбільш вдалою для новорічного столу.
 
Важливо пам’ятати про одне правило: страви з конини на Новий рік під суворою забороною. Це вважається неповагою до символу 2026 року, тому таке м’ясо потрібно виключити із меню.
 
Проте, Кінь “схвалить” інші прості й природні страви, наприклад:

запечені овочі (картоплю, моркву, гарбуз);

салати зі свіжими яблуками та зеленню;

легкі овочеві закуски;

домашню випічку, особливо вівсяне чи медове печиво.

Такі страви не лише прикрасять святковий стіл, а й стануть чудовим доповненням до традиційного меню на Новий рік 2026.
 
Які страви мають бути на святковому столі
 
У 2026 році новорічне меню має бути таким же яскравим і пряним, як і сам Червоний Вогняний Кінь. Цього року страви повинні мати виразний смак і аромат, тож сміливо використовуйте спеції та цікаві поєднання. 
 
М’ясо можна готувати по-святковому: запекти свинину з прянощами, приготувати птицю з імбиром чи гострим перцем, зробити курячий рулет із сухофруктами або навіть подати щось із легким запахом димку. Такі страви мають ефектний вигляд і чудово передають настрій новорічної ночі.

Риба та морепродукти теж стануть вдалим вибором. Лосось у ніжному соусі з ігристим вином, креветки з часником і лаймом або мідії в пряному соусі каррі – усе це не тільки смачно, а й додає столу вишуканості. 
 
Не забудьте й про салати на Новий рік. У 2026 році найкраще обрати яскраві та різнобарвні. Можна приготувати салат із гранатом, апельсином і куркою, поєднати чорнослив із горіхами, додати овочі з червоним перцем або зробити салат із печеним буряком і фетою. Чим більше кольорів на столі, тим святковіше матимуть вигляд страви й допоможе привернути удачу у рік Червоного Вогняного Коня.
 
Що небажано ставити на стіл у Новий рік 2026
 
Є кілька страв, яких Вогняний Кінь не схвалить:

занадто жирна, важка їжа;

велика кількість картопляних страв;

перевантажені салати з майонезом;

надто багато тістечок і бутербродів.

Запам’ятайте, символ 2026 року віддає перевагу легкості та гармонії, тому важкі й крохмалисті страви краще замінити на більш корисні альтернативи.

#поради

#Новий рік

Надіслати в Telegram

Поширити в Facebook

Надіслати в Messenger

Твітнути в Twitter

 