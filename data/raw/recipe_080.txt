TITLE:  10 швидких рецептів, щоби зварити суп за 30 хвилин - ВСВІТІ
SOURCE: https://vsviti.com.ua/life/food/113138
LANGUAGE: ua
RETRIEVED: 2025-12-15
Ви знали, що є День супу? Його щорічно святкують 5 квітня. Як? Звісно ж, варять суп! І, якщо раніше ви рідко готували першу страву через брак часу, то ці рецепти все змінять. Супи з нашої добірки можна приготувати всього за 30 хвилин.

Перш ніж перейти до рецептів, ось вам кілька цікавих фактів про суп:
Факт №1: Найдавніший рецепт записаний ще у четвертому столітті! А, саме, в кулінарній книзі Епікура. До складу супу входили: пшениця, оливкова олія, фарш, вино і спеції.

Факт №2: Знаменитий французький цибулевий суп з’явився завдяки Людовіку XV! За легендою, король зголоднів, а поряд не було інших продуктів, крім цибулі, шампанського та масла.

Факт №3: Угорський суп гуляш — не просто популярна традиційна страва. Його визнали національною спадщиною, яка охороняється ЮНЕСКО.

Факт №4: Японський місо суп визнали найбільш корисним з усіх відомих супів.

Рецепти супів, які можна приготувати за 30 хвилин

Список:
Рецепт №1: Швидкий овочевий суп
Рецепт №2: Гороховий суп з яйцем
Рецепт №3: Грибний суп з сиром
Рецепт №4: Томатний суп з квасолею
Рецепт №5: З цвітної капусти та булгура
Рецепт №6: Крем-суп із зеленого гороху
Рецепт №7: Крем-суп зі шпинату
Рецепт №8: Бульйон з яйцем та куркою
Рецепт №9: Бульйон з яйцем без курки
Рецепт №10: Суп із сочевиці та томатів
Рецепт №1: Швидкий овочевий суп
Що треба: Пачка замороженої овочевої суміші (стручкова квасоля, горошок, кукурудза тощо) 250 г, 5 великих картоплин. По одній цибулині та морквині, 2/3 склянки томатної пасти, сушені прованські трави, паприка мелена, олія, сіль.

Як приготувати:

Овочі промити окропом та зачекати, поки з них стече вся вода. Картоплю почистити та нарізати дрібними кубиками. Моркву та цибулю очистити і подрібнити зручним способом.

Картоплю одразу поставити варитися. Розігріти пательню, влити олію та обсмажити до золотистого кольору цибулю з морквою. Додати суміш овочів та перемішати, смажити 5-7 хвилини. Додати сіль і спеції, томатну пасту і 1/2 склянки води. Перемішати готувати ще кілька хвилин. Потім, додати вміст пательні у каструлю, до готової картоплі.

Рецепт №2: Гороховий суп з яйцем
Що треба: 1 банка консервованого гороху, 200 мл сметани з низьким відсотком жирності, 5 ст.л борошна. Також, 5 яєць, 5 картоплин і сушена зелень, сіль та перець. За бажання — в кінці додаєте 150 г подрібнених копчених ковбасок.

Як приготувати:

Картоплю почистити та поставити варитися. Яйця відварити, охолодити та почистити, подрібнити кубиком. Сметану змішати з борошном та всіма спеціями. Відкрити банку з горохом і злити з нього воду.

Як картопля закипить — змішати юшку зі сметанною сумішшю. Потім, додати горох і яйця. За смаком — копченості. Дати готовому супу настоятися під кришкою 10-15 хвилин.

Рецепт №3: Грибний суп з сиром
Що треба: 4 пачки плавленого сиру, 250 г грибів, 5-7 картоплин, 1 цибуля. Також, 5 ст.л борошна і 150 мл вершків, 70-90 г масла та 3 зубчики часнику, сіль і перець чорний.

Як приготувати:

Картоплю очистити, нарізати та поставити варитися. Подрібнити гриби, натерти на велику тертку сир та почистити та нарізати цибулю.

Розігріти пательню, обсмажити на маслі роздавлені зубчики часнику та викинути їх, додати в пряне масло гриби й обсмажити до легкої скоринки. Потім, додати цибулю і борошно, ще трохи масла і трохи вершків, добре все вимішати.

Долити решту вершків та додати плавлений сир. Вимішувати, поки соус не стане однорідним. Додати всі ці компоненти в каструлю, довести до смаку спеціями. Подавати суп з грінками, натертими часником.

Рецепт №4: Томатний суп з квасолею
Що треба: Банка консервованої квасолі в томаті, 2/3 склянки томатного соусу та 4 зубчики часнику. Також, 5 картоплин, 1 морква і банка консервованої кукурудзи. Сіль, куркума, паприка та олія, 250 г сиру тофу.

Як приготувати:

Очищену картоплю подрібнити та поставити варитися. На розігріту пательню влити олію, обсмажити в ній часник та кубики тофу до золотистої скоринки. Вийняти часник та додати до тофу: квасолю, кукурудзу, томатну пасту, спеції. Влити 1/2 склянки води й тушити все хвилин 10-15 на середньому вогні. Пересипати в каструлю до картоплі та готувати ще кілька хвилин. За бажання — можна замінити тофу курячою грудкою, проте тоді суп буде готуватися довше.

Рецепт №5: З цвітної капусти та булгура
Що треба: 300 г цвітної капусти, 150 г булгура, 2 болгарських перці, 1 стебло селери. Також, 4 картоплини й 1 морква, спеції та гілочка кінзи, олія.

Як приготувати:

Залити окропом розібрану на суцвіття капусту. Окремо залити окропом булгур, посоливши його. Очищену та подрібнену картоплю поставити варитися. Очистити моркву, селеру та перець. Подрібнити всі ці овочі кубиком. Нарізати кінзу, перетерти її зі спеціями.

Розігріти пательню та влити олію. Обсмажити моркву і перець. Злити з булгура зайву воду і додати його в сковорідку, вимішати. Потім, додати капусту і кінзу, готувати все хвилин 5 і додати в каструлю. Варити ще 15 хвилин, насипати в суп селеру і дати йому трохи настоятися.

Рецепт №6: Крем-суп із зеленого гороху
Що треба: 400 г замороженого горошку, 200 мл вершків та 100 г масла, трохи сухого часнику і 6-7 картоплин.

Як приготувати:

Начистити та поставити варитися картоплю, розморозити горох. Розігріти пательню та додати в неї вершкове масло. Насипати в пательню горох, вимішати в маслі, додати спеції та половину вершків. Готувати кілька хвилин, помішуючи.

Вміст пательні пересипати в каструлю, збити все міксером до кремової консистенції, домішати другу половину вершків ложкою. За потреби, довести до смаку спеціями.

Рецепт №7: Крем-суп зі шпинату
Що треба: 2 пучки шпинату свіжого, 6-7 картоплин, 150 мл вершків та 50 г масла, часник сушений і 1 цибулина. Також, пару варених яєць, сіль і кунжут.

Як приготувати:

Поставити варитися картоплю, очистити цибулю та шпинат. Шпинат промити, просушити й тонко подрібнити. Разом з ним і цибулю. Розігріти пательню з маслом, смажити шпинат з цибулею, додавши трохи вершків. Коли шпинат розм’якне — додати спеції та решту вершків. Пересипати цю суміш в каструлю і варити суп до готовності.

Готовий суп перетерти в пюре, розлити у миски. В окремі порції додати половинки вареного яйця і поспати страву кунжутом. Кунжут можна попередньо підсмажити на сухій пательні.

Рецепт №8: Бульйон з яйцем та куркою
Що треба: 1 куряча грудка, 3 яйця, 150 г локшини, 1 морквина, олія і спеції.

Як приготувати:

Грудку нарізати дрібним кубиком і промити, заправити спеціями. Моркву очистити й нарізати тонкими кільцями. Розігріти пательню з олією, обсмажувати курку до скоринки, додати моркву і готувати ще 5-7 хвилин. Потім, пересипати в каструлю з гарячою водою і додати локшину. Варити ще 10-12 хвилин. Одночасно з підготовкою компонентів супу — відварити яйця, очистити їх і нарізати кільцями. При подачі — додати їх до страви.

Рецепт №9: Бульйон з яйцем без курки
Що треба: 5 шампіньйонів, 150 г макаронів твердих сортів, 200 г тофу та 1 морква. Олія, сушений часник, сіль і 3 яйця.

Як готувати:

Яйця відварити, моркву очистити та нарізати кільцями, тофу і гриби порізати великими кубиками. На олії обсмажити спочатку гриби, потім додати моркву, потім тофу. Заправити все спеціями та пересипати в каструлю з гарячою водою. Туди ж додати макарони й варити все 10-12 хвилин. При подачі, додати подрібнене варене яйце.

Рецепт №10: Суп із сочевиці та томатів
Що треба: 150 г сочевиці, 2 томати та 5 ст.л томатної пасти, 3 червоних солодких перці. Також, 3 картоплини, 1 морква, сушений часник, олія і сіль. За бажання — сушені трави та гострі спеції.

Як приготувати:

Подрібнити картоплю кубиком, а моркву кільцями й поставити варитися їх разом з сочевицею. Перець і томати почистити, нарізати дрібним кубиком, змішати зі спеціями.

Розігріти пательню з олією, обсмажити перець і томати, влити томатну пасту і трохи води. Готувати 5 хвилин, а потім пересипати в каструлю. Варити суп до готовності всіх компонентів.

А як часто ви готуєте домашні супи?
