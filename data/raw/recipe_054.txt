TITLE:  Піца на сковороді - 3 варіанти швидкої страви
SOURCE: https://www.unian.ua/recipes/baking/unsweetened-pastries/pica-na-skovorodi-3-varianti-shvidkoji-stravi-12137976.html
LANGUAGE: ua
RETRIEVED: 2025-12-15

Рецепти 
                                   читать на русском
                                                                 Піца на сковороді: 3 способи приготувати випічку за 10 хвилин 
                                                                                                                                        Ольга Зайцева
                                                             12:00, 09.02.23 
                                4 хв.
                             Швидка піца на сковороді готується просто і стане чудовою альтернативою, якщо немає духовки. Продуктів для піци на сковороді потрібно мінімум, а начинку ви можете зібрати самі з того, що є. УНІАН ділиться рецептами на будь-який смак - піца на сковороді без сметани, на сметані і швидка піца на батоні. Піца на сковороді на сметані  Піца на сковороді без сметани Піца на сковороді на батоні Раніше ми розповідали, як приготувати  соковиті чебуреки  - рецепт, який під силу кожному. Піца на сковороді на сметані  Рецепт піци на товстому тісті - воно підросте за рахунок соди. Сметана потрібна, щоб погасити соду. Для приготування нам знадобляться: Відео дня Борошно - 9 ст. л. Сіль - дрібка Сода - 1/3 ч. л. Майонез - 4 ст. л. Сметана - 4 ст. л. Яйця - 2 шт. Сосиски - 100 г Цибуля - 1 шт. Твердий сир - 100 г Рослинна олія - 1 ст. л. Кетчуп - 2 ст. л. Змішайте борошно з сіллю і содою. Збийте яйця з майонезом і сметаною. З'єднайте яєчну масу і сухі інгредієнти, перемішайте до однорідності. Наріжте дрібно цибулю, сосиски наріжте кружечками, сир натріть на крупній тертці.  Змастіть олією сковороду і розігрійте її. Вилийте тісто, розрівняйте. Змастіть тісто кетчупом, зверху викладіть цибулю і сосиски, посипте сиром. Накрийте кришкою і готуйте піцу на невеликому вогні 10-15 хвилин. Піца на сковороді без сметани Рецепт піци на тонкому тісті - дуже бюджетний варіант. Але ви можете поекспериментувати з начинкою - зробити її багатшою. Для приготування нам знадобляться: Борошно - 9 ст. л.  Розпушувач - 1 ч. л.  Вода - 7-8 ст. л. Олія - 5 ст. л.   Печериці - 100 г Цибуля - 1 шт. Помідори - 2 шт. Голландський сир або моцарелла - 150 г  Змішайте борошно з розпушувачем, додайте 3 ст. л. олії і воду. Замісіть тісто і покладіть його в холодильник на 20 хвилин. Наріжте дрібно печериці, цибулю, помідори наріжте кружечками. Натріть сир на крупній тертці.  Приготуйте соус: обдайте помідор окропом, почистіть від шкірки, наріжте скибочками і тушкуйте на олії, поки не випарується рідина. Доведіть до смаку сіллю і перцем. Замість томатного соусу можна взяти кетчуп. Розкачайте тісто в коло такого ж діаметру, як і сковорода. Змастіть сковороду олією і розігрійте її. Викладіть тісто і підсмажте його протягом 5 хвилин. Змастіть тісто кетчупом або томатним соусом, викладіть начинку і посипте сиром. Накрийте кришкою і готуйте на середньому вогні 5 хвилин - сир повинен розплавитися.  Піца на сковороді на батоні Для цього рецепта піци замішувати тісто не потрібно - можна використовувати залежаний батон. Для приготування нам знадобляться: Батон - 1 шт.  Молоко - 7-8 ст. л. Яйце - 1 шт. Борошно - 1 ст. л. Помідори - 2 шт. Печериці - 100 г Куряче філе (відварене) - 150 г Моцарелла - 50 г Голландський сир - 100 г Олія - 3 ст. л. Сіль - за смаком Чорний мелений перець - за смаком Наріжте батон скибочками, залийте молоком і залиште на 10-15 хвилин. Подрібніть блендером до однорідності. Додайте яйце, сіль і перемішайте. Якщо маса вийшло рідкою, додайте трохи борошна. Приготуйте соус: обдайте помідор окропом, очистіть від шкірки, наріжте скибочками і тушкуйте на олії, поки не випарується рідина. Доведіть до смаку сіллю і перцем. Наріжте гриби тонкими пластинами, обсмажте на олії близько 10-15 хвилин. Посоліть. Варену курку наріжте кубиками, помідор наріжте кружальцями. Натріть сир на крупній тертці. На сковороді розігрійте олію, викладіть тісто рівним шаром. Обсмажте близько 5 хвилин, переверніть корж і зніміть з вогню. Змастіть піцу соусом. Викладіть гриби, курку, помідори, посипте сиром. Поставте на вогонь, накрийте кришкою і готуйте ще 5 хвилин.  Вас також можуть зацікавити новини: Фаршировані гриби: 3 рецепти апетитної закуски Швидкий вінегрет на сковороді за 15 хвилин: варити овочі не потрібно Як смачно засолити оселедець: 3 способи засолювання Допоможіть проєкту Підтримайте нас Читати УНІАН в Telegram УНІАН в Google News 
    Новини партнерів
 
            Послуги
             Реклама Пресцентр Фотобанк Моніторинг