TITLE:  Прості салати на кожен день. Прості рецепти смачних салатів на швидку руку
SOURCE: https://rud.ua/consumer/recipe/salaty-i-zakusky/salad/
LANGUAGE: ua
RETRIEVED: 2025-12-15

Прості рецепти салатів нашвидкуруч 904414 812 
Салати з грибами  
Картопля фрі хвиляста смажена    Назад   Опис страви Смачні, легкі та корисні салати — найбажаніша страва будь-якого застілля. Завоювавши мільйони сердець у всьому світі, вони були і залишаються найбільш затребуваною стравою на нашому столі. Швидкість приготування та відсутність підігріву — ось дві основні переваги салатів, таких важливих при сьогоднішньому темпі життя. А чого тільки варте магічне слово — вітаміни! Його величність салат походить з Древнього Риму. Тамтешні мешканці готували цю страву ще 2,5 тисячі років назад. До складу перших салатів входили ендивій, петрушка та цибуля, а приправляли їх перцем, сіллю та медом. Лише в середні віки салат вийшов за межі Аппенінського півострова та потрапив у Францію. Там його подавали як ексклюзивну страву до печені. Внаслідок довгих і наполегливих експериментів, у 18 ст. французи мали у своєму арсеналі вже чимало різноманітних заправок для салатів власного приготування: вино, лимонний сік, оцет, оливкове масло, духмяні трави та прянощі. 19 ст. принесло салатам нові інгредієнти: окрім овочів, до них стали додавати м'ясо, рибу та варені яйця. З’являється і нова заправка — майонез. Згодом салати з ресторанів елітної кухні переходять до будинків звичайних громадян і стають однією з улюблених страв населення. Сьогодні однією з найпопулярніших заправок для салатів є сметана. Її активно використовують провідні кухарі світу. Сметанні заправки покращують смак інгредієнтів салату, насамперед грибів, м’яса та риби. Тому й не дивно, що вони завоювали прихильність багатьох відомих рестораторів. Слідкуючи за останніми кулінарними новинками, ми підготували для Вас  прості рецепти найсмачніших салатів зі сметаною  — ідеальним продуктом для Вашого здоров’я та краси.   ТМ «Рудь» Салат «Феєрверк» Цей салат особливо корисний для тих, хто уважно слідкує за власною фігурою. Завдяки «Грецькому йогурту» від ТМ «Рудь», що входить у його склад, страва виходить легкою та поживною водночас. салат, простий салат, смачні салати  Салати та закуски 
15 хвилин  
Легко  
Обід  Інгредієнти Куряче філе  2 шт.  Креветки  200 г  Помідори  3 шт.  Огірки  2 шт.  Болгарський перець  1 шт.  Консервовані ананаси (кубиками)  за смаком  Цибулина (солодка)  1 шт.  Лимон  за смаком  Петрушка  за смаком  Чорний мелений перець  за смаком  Олія  2 ст. л.  Сметана ТМ «Рудь»  (або  йогурт ТМ «Рудь» )  для заправки  
Продукти, потрібні для приготування    
Молочні продукти  
Сметана 15%    
Молочні продукти  
Сметана 21%    Приготування Поріжте філе невеликими тонкими смужками. Налийте олію на сковороду, розігрійте і смажте курятину до готовності та появи золотистої скоринки. Не забудьте посолити і поперчити філе. Наріжте болгарський перець соломкою, помідори — невеличкими шматочками, а огірки — брусочками. Нашаткуйте цибулю тоненькими півкільцями, подрібніть зелень за допомогою ножа. Опустіть креветки на хвилину в окріп, очистіть їх та злегка збризніть соком лимону. Очищених креветок для салату потрібно близько 100 г. Змішайте курятину, нарізані огірки та помідори, креветки, зелений перець та петрушку в мисці. Додайте півсклянки консервованих ананасів, сіль, перець за смаком. Заправте салат йогуртом від ТМ «Рудь». Подаючи до столу, салат викладають на миску гіркою та сервірують долькою лимона. Салат із шинки, сиру та овочів Ось ще один рецепт легкого та надзвичайно апетитного салату з шинки, сиру та свіжих овочів. Приготувати такий салат займе якихось 15 хвилин, тож рецепт неодмінно стане в пригоді, якщо до Вас у гості раптово завітають друзі. 
15 хвилин  
Легко  
Вечеря  Інгредієнти Шинка  150 г  Твердий сир  150 г  Огірки  1 шт.  Помідори  2 шт.  Консервований горошок  за смаком  Часник  зубчик  Сіль, петрушка  за смаком  Сметана 15% ТМ «Рудь»   за смаком  
Продукти, потрібні для приготування    
Молочні продукти  
Сметана 15%    Приготування Поріжте шинку і сир кубиками. Огірок наріжте соломкою, а помідори — невеликими шматочками. Змішайте компоненти салату у великій посудині та додайте 6 столових ложок горошку. За допомогою ножа подрібніть зубчик часнику та петрушку, додайте в салат. Посоліть та перемішайте інгредієнти. Залийте салат сметаною та ще раз перемішайте. Салат з кукурудзою і капустою Справжні гурмани обов’язково оцінять незрівнянний смак цього чудового салату зі сметаною. Приготувати його всього за декілька хвилин можна будь-якої пори року. 
15 хвилин  
Легко  
Обід  Інгредієнти Консервована кукурудза  380 г  Крабові палички  240 г  Свіжа капуста  300 г  Цибуля  1 шт.  Лимонний сік  1 ч. л.  Сметана 21% ТМ «Рудь»   для заправки  Майонез  за смаком  Сіль, перець  за смаком  
Продукти, потрібні для приготування    
Молочні продукти  
Сметана 21%    Приготування Дрібно нашаткуйте капусту. За бажанням, замість білокачанної можна взяти пекінську капусту. Тоді смак салату буде ще більш ніжним та вишуканим. Додайте сік половинки лимона та перемішайте. Поріжте крабові палички квадратиками. Дрібно наріжте середню цибулину. З’єднайте інгредієнти і додайте кукурудзу. Посоліть на свій смак. Змішайте рівні частини сметани та майонезу, заправте ними салат. Смачного частування та кулінарного Вам натхнення! Готуйте разом з ТМ «Рудь», і приємна атмосфера, смачні обіди та гарний настрій за Вашим столом гарантовані.   
Поточний рейтинг:  3.09  з  5  (Кількість голосів:  7015 )  904414 812 Інші рецепти   Листковий салат із грибами та сиром 
Салати та закуски  Ніжний грибний салат для ситного перекусу на кожен день.   Рецепт Фритата: омлет по-італійськи 
Салати та закуски  Почніть новий день смачно й корисно із фритати — ніжного овочевого омлету по-італійськи!   Картопляний салат зі сметаною 
Салати та закуски  Картопляний салат можна подавати до столу як самостійну страву чи гарнір до м’яса або риби.   Салат із баклажанами і перцем 
Салати та закуски  У пошуках легкої та вітамінної закуски зверніть увагу на салат із баклажаном та солодким перцем.   М'ясний салат із фруктами 
Салати та закуски  Куряче м'ясо, соковиті солодкі фрукти та ягоди, пікантні спеції та молочні продукти — основні складники салату.   Салат із редиски 
Салати та закуски  До класичних рецептів належить варіант салату з редиски, огірків та яєць.