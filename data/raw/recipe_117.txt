TITLE:  Добірка каш: прості рецепти від Євгена Клопотенка
SOURCE: https://klopotenko.com/shho-dodaty-do-kashi-prosti-reczepty-smachnyh-strav-vid-yevgena-klopotenka/
LANGUAGE: ua
RETRIEVED: 2025-12-15

Що додати до каші? Прості рецепти смачних страв від Євгена Клопотенка
Автор
Євгенія Єськова
Липень 20, 2024
Що додати до каші
Щоб почати день з корисної та здорової їжі або швидко приготувати смачний обід, на допомогу завжди прийдуть каші. Рис, гречка, перловка, вівсянка, пшоно або пшениця – тут вже кожен обирає, що більше до душі. Але як зробити смак страви різноманітнішим, щоб каші не набридали? Звісно, додати у тарілку щось смачненьке!  

Тож якщо ви хочете, аби ваші близькі їли кашу із задоволенням та просили подвійну порцію, ми склали добірку неперевершених рецептів. Спробуйте всі страви та оберіть найкращу саме для вас! 

Які є корисні начинки для каші?
Насправді список нескінченний. Деякі начинки ви скуштуєте, коли приготуєте за рецептами з добірки, але тримайте кілька прикладів: 

фрукти та ягоди; 
горіхи; 
насіння; 
спеції; 
овочі; 
м’ясо; 
сири. 
Просто запам’ятайте, що ви завжди можете експериментувати й додати до каші те, що маєте під рукою. 

Гарбузова каша з пшоном
Гарбузова каша з пшоном

Золотаві кульки пшона і яскравий помаранчевий гарбуз об’єдналися у вишукану пару вже дуже давно. Саме тому гарбузова каша з пшоном у багатьох асоціюється з щасливими дитячими роками, коли мама чи бабуся з любов’ю готували цю кашу до сніданку та частували всю родину. Ми вирішили зробити рецепт трохи цікавішим та запекли кашу в духовці, а ще додали аромату паличкою кориці та квітками нагідок.

Читайте також
гарбузова каша в мультиварціУ мультиварці простіше! Рецепт гарбузової каші з пшоном 
гарбузова каша з рисомНіжна та смачна каша. Рецепт гарбузової каші з рисом та в’яленою журавлиною
Солона вівсянка з травами
Солона вівсянка з травами

Поряд із пластівцями, тостами та яйцями вівсяна каша є одним з найбільш популярних сніданків. Вона смачна та корисна, а ще її завжди можна урізноманітнити, зробивши солодкою або солоною. Ось наприклад ця солона вівсянка з травами обов’язково сподобається всім, хто не любить снідати солодощами. Додавайте буд-які сушені трави, що у вас є: чудово буде із сухим кропом, італійськими травами типу орегано чи базиліка. Якщо ж маєте свіжу зелень, теж кладіть в тарілку, не вагаючись.

Читайте також
Вівсяна каша з вишнеюДля бадьорого ранку: вівсяна каша з горіхами та вишнями 
Вівсяна каша з карамелізованою грушеюВівсянка з карамелізованою грушею. Готуємо, коли зранку обмаль часу
Манна каша з конопляною олією
Манна каша з конопляною олією

До цієї каші як правило ставляться доволі категорично – її обожнюють або ненавидять. Хочемо вас запевнити, що ця манна каша з конопляною олією припаде до душі навіть тим, хто терпіти її не може. Але це не точно. Та якщо без жартів, конопляна олія та насіння роблять смак манки набагато цікавішим та глибшим, от спробуйте.

Читайте також
Банош з бринзою і шкваркамиДуша Закарпаття: банош з бринзою і шкварками від Євгена Клопотенка 
кулішСправжня козацька каша. Рецепт куліша із квашеними томатами та моцарелою
Індійський рис з родзинками
Індійський рис з родзинками

Якщо вам трохи набридла просто рисова каша на воді чи молоці, зробіть з неї зовсім іншу страву. Приготуйте індійський рис з родзинками та карі. Всього лише трохи спецій – і смак змінюється до невпізнаваності, а м’які родзинки і свіжа м’ята зроблять страву ще більш оригінальною.

Читайте також
Рис зі шпинатом і томатамиРис, шпинат і томати: соковите поєднання від Євгена Клопотенка 
Рис з овочами і скрамбломЯк зробити рис апетитним: рецепт зі смаженими овочами та яйцем
Орзото з мідіями
Орзото з мідіями

Всі чомусь більше знають ризото, але насправді тим самим способом можна готувати й інші крупи. Ось наприклад це орзото з мідіями нічим не поступається своєму відомішому родичу. Так, тут знадобиться трохи більше часу, але результат вас вразить. Ми впевнені, що ось так перловку вище не готували. Саме час спробувати!

Читайте також
Гречка з овочамиГречка з овочами та східними спеціями за рецептом Євгена Клопотенка 
гречка з чаєм та ковбаскамиЦе щось нове! Гречка у зеленому чаї з ковбасками та томатами від Євгена Клопотенка
Гречка з печерицями
Гречка з печерицями

Поєднання цієї крупи з грибами доволі звичне, але від цього не стає гіршим. Уявіть, розсипчаста гречка з печерицями та смаженою цибулькою пашіє у тарілці, доповнена шматоком вершкового масла. Вже ідеально! Якщо ж додати трохи мигдальних горіхів, що приємно хрускотять у роті, стає ще цікавіше та смачніше. 

Готувати – це просто!

Головна> Добірки>Що додати до каші? Прості рецепти смачних страв від Євгена Клопотенка