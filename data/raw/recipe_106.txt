TITLE:  Грецький салат - рецепт класичний на Новий рік 2020
SOURCE: https://www.unian.ua/lite/holidays/10809254-greckiy-salat-do-svyatkovogo-stolu-na-rizdvo-recept.html
LANGUAGE: ua
RETRIEVED: 2025-12-15

читать на русском
                                                                 Грецький салат до святкового столу на Різдво: рецепт 
                                                                                                                                        Віолетта Орлова
                                                             13:44, 03.01.20 
                                2 хв.
                             Смачний освіжаючий і легкий у приготуванні Грецький салат буде як ніколи доречний на новорічному столі. Все геніальне просто! Саме такими словами можна охарактеризувати Грецький салат, приготовлений за класичним рецептом. На своїй історичній батьківщині ця страва називається "Хоріатікі", що перекладається як "сільський салат". У цьому салаті зібрані аромат та смак грецького літа – пахне він морем і відпочинком. До того ж готується цей салат швидко і просто. Секрет Грецького салату – соковиті, свіжі овочі та білосніжний сир фета. Він також має оригінальну заправку, яка, власне, і надає надзвичайної особливості простим компонентам. Особливості приготування Чи не найважливіше в приготуванні цього салату – це наявність якісних інгредієнтів. Крім того, незмінним правилом Грецького салату є велика нарізка. Для його приготування найкраще використовувати солодкі сорти цибулі. Як приправу до цього салату часто використовують сухі трави на зразок орегано, можна використовувати також суху суміш італійських або грецьких трав. Інгредієнти Помідори – 2-3 штуки Огірки – 1-2 штуки Болгарський перець (жовтий або зелений) – 1 штука Солодка ріпчаста цибуля – 1 штука Фета – 250 г Маслини без кісточок – 100 г Сік лимону – 1-1,5 ст. л. Оливкова олія – 3-4 ст. л. Часник – 1-3 зубці Сіль, чорний мелений перець, сушений орегано Як готувати Грецький салат Насамперед необхідно підготувати всі інгредієнти, зокрема, помити й очистити від насіння перець, помити помідори та огірки, почистити цибулину. Всі огірки потрібно порізати півкільцями середньої товщини. Перець ріжеться великими кубиками або будь-яким іншим зручним способом. А помідори слід нарізати великими шматками. Ріпчасту цибулю нарізають соломкою. Далі готується заправка до салату. Для цього змішуються: часник, сіль, лимонний сік, оливкова олія, чорний мелений перець та сушений орегано. Суміш відправляють настоюватися. Всі овочі слід перемішати і викласти в тарілку, додати до них нарізану цибулю. Овочі заправити соусом, акуратно все перемішати.Поверх цього викласти нарізані кубики фети, маслини й посипати все орегано. Перед подачею на стіл салат варто охолодити в холодильнику 10-15 хвилин. Новий рік Допоможіть проєкту Підтримайте нас Читати УНІАН в Telegram УНІАН в Google News 