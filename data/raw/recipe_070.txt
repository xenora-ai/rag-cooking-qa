TITLE:  Смажена картопля з грибами за рецептом Євгена Клопотенка
SOURCE: https://klopotenko.com/idealna-yak-ne-kruty-smazhena-kartoplya-z-grybamy/
LANGUAGE: ua
RETRIEVED: 2025-12-15
Ідеальна, як не крути. Смажена картопля з грибами
Автор
Євген Клопотенко
Українська
картопля смажена з грибами

Оцінити

Зберегти

Друкувати

Поділитись
Коли необхідно приготувати страву нашвидкуруч, виручає смажена картопля. Така рум’яна зовні та м’яка всередині. Вона дарує справжню гастрономічну насолоду. Цього разу приготуємо смажену картоплю з грибами. Страва смакує з різноманітними соліннями та овочевими салатами. А якщо ви ні разу не запивали її кефіром, час спробувати та відкрити для себе неймовірне поєднання. І користуйтеся моїми порадами, як смажити картоплю, щоб ваша страва не перетворилася на «кашу».

 
Яку картоплю та пательню обрати
Для смаження якнайкраще підходить картопля з середнім вмістом крохмалю. Вона гарно зберігає форму. Зазвичай, такі овочі мають червону або жовту шкірку та світло-жовті всередині. Якщо ви не можете цього визначити, тоді нарізайте картоплю, яка у вас є та замочіть її на дві години в холодній воді. Ви побачите, як на поверхні рідини утвориться крохмаль. Потім злийте воду, а картоплю просушіть паперовим рушником.

Також для смаження підійде молода картопля, бо вона ще не встигла накопичити багато крохмалю. Єдине, на її  приготування потрібно менше часу, ніж на стару. Тому готовність визначайте за м’якістю.

Щоб картопля не пригоріла та всі компоненти було зручно перемішувати, оберіть велику пательню з високими бортиками та антипригарним покриттям – мінімум 25 см в діаметрі.

Читайте також
запечена молода картопляЗ ароматною паприкою. Запечена молода картопля за рецептом Євгена Клопотенка 
Смажена молода картопляДуже часниково. Смажена молода картопля від Євгена Клопотенка

Як приготувати смажену картоплю з грибами
Приготування
35 хвилин
Складність
Easy
Інгредієнти
100 г печериць
100 г глив
800 г великої картоплі
50 г вершкового масла
3 ст. л. соняшникової олії
1 цибулина
½ ч. л. солі
1/3 ч. л. меленого чорного перцю
петрушка для подачі
Картопля смажена з грибами: покроковий рецепт
Крок 1
Помийте в друшляку 100 г печериць та 100 г глив. Залиште в ньому, щоб вся рідина стекла.
Крок 2
Очистьте 800 г картоплі та наріжте однаковими брусочками, завтовшки 1,5 см.
Крок 3
Розріжте печериці на чотири частини, а гливи – продовгастими шматочками.
Крок 4
Розігрійте пательню з 50 г вершкового масла та 3 ст. л. соняшникової олії. Перекладіть гриби та смажте їх на середньому вогні 5 хвилин, не накриваючи кришкою. Періодично помішуйте.
Крок 5
Додайте в пательню картоплю та продовжуйте готувати все разом 10 хвилин.
Крок 6
Тим часом очистьте цибулину та наріжте півкільцями. Додайте в сковорідку, всипте ½ ч. л. солі, перемішайте, накрийте кришкою та смажте 15 хвилин на середньому вогні. Періодично помішуйте, але робіть це обережно, щоб брусочки овочів не ламалися.
Крок 7
За хвилину до готовності посипте 1/3 ч. л. меленого чорного перцю. Готову смажену картоплю з грибами подавайте з подрібненою петрушкою.
Готувати – це просто!
Головна> Другі страви>Ідеальна, як не крути. Смажена картопля з грибами
Теги:
#Гливи
#Картопля
#Печериці
#Цибуля ріпчаста
