TITLE: Що приготувати на обід: рецепти для будь-якого випадку - Львівські Дріжджі SOURCE: https://lvivskirecipes.com.ua/novyny/shho-mozhna-prygotuvaty-na-obid-smachni-ta-sytni-ideyi/ LANGUAGE: ua RETRIEVED: 2025-12-15 З самого малечку всім відомо, що ситний обід — це класна запорука продуктивності. Цей прийом їжі припадає на середину дня, де ти можеш бути доволі активною, вирішувати робочі моменти, займатися домашніми справами, готуватися до тренування чи повертатися з ранкового. В обід життя цвіте, буяє, кипить, а це вимагає доволі великої кількості енергії, щоб бути динамічною до вечора. Гарною підтримкою організму та твого стану є ситний корисний обід. Він може бути комплексним у кафешці, або ж поживним у ланчбоксі, який ти береш з собою із дому. Або ж ще краще: якщо ти маєш час заскочити на рідненьку кухню і щось накулінарити корисного, то ми з радістю підкажемо, що можна приготувати на обід швидко і смачно. А ти вже обирай рецепти під свої уподобання: чи то комфортно харчуватися лише першими стравами, чи маєш місце і час приготувати на обід «друге» і компот, як готувала мама. Детальніше про корисність Що смачного приготувати на обід, щоб і родину здивувати, і на завтра ще залишилося і смакові рецептори, щоб отримали порцію кулінарного задоволення посеред дня? Якщо розкласти на компоненти, то обідня тарілка має бути сформована з білка, складних вуглеводів, овочів та корисних жирів. Білок для обіду, то мʼясо, риба, птиця, бобові та морепродукти. Складні вуглеводи: цілозерновий хліб, каші з цільних круп, паста з твердих сортів пшениці. Обережно! Далі тебе чекають дуже смачнючі рецепти, ба не втримаєшся й обід почнеться в тебе прямо зараз. Рецепти на щодень Ідеї сучасних смачних обідів у кулінарних блогах — найрізноманітніші. Але ми обрали найкращі, щоб думки про те, що приготувати на обід більше не докучали, а навпаки мотивували йти на кухню і творити смачні красиві страви. Ідеї перших страв Ну перші страви в українській кухні, та й не тільки, то роздолля для найвибагливіших гурманів. Приготувати до першого столу можна: розсольник; зелений борщ; грибну юшку; курячий суп з локшиною; борщ із чорносливом; гарбузовий крем-суп з базиліком; овочеві супи з плавленими сирками; квасолевий суп з білими грибами. Український борщ, ми впевнені, ти куштувала і знаєш як готувати, натомість пропонуємо простий швидкий рецепт англійського курячого супу з булгуром та плавленим сиром. Ця страва не складна для приготування і може подарувати насичення на тривалий час. Тобі знадобиться: 300-400 г курячої грудки; 100 г булгуру; 1 цибулина; 1 морква; 6-7 картоплин; 2 плавлених сирки; 2 ст. л. вершкового масла; приправи й спеції (сіль, перець, мускатний горіх, петрушка, лавровий листок). Відвари філе до мʼякості, дістань з бульйону та наріж шматочками. Бульйон не зливай, а додавай туди нарізану кубиками картоплю. Промий булгур і теж додай у суп. Цибулю та моркву підготуй до піджарки. Сирки натри на тертці й теж відправляй у суп. Нарізану філешку теж не забудь повернути до бульйону, доведи все до кипіння і додай петрушку. Нехай настоїться 15 хвилин, поки ти будеш накривати на стіл і вуаля — обід готовий! Що приготувати на обід: прості рецепти основних страв Час перейти до основних страв, якщо не любиш частувати родину першими. Основні страви до обіду — то універсальні кулінарні шедеври, які можуть слугувати й до вечері, але й дуже наситять організм. Страви готуємо переважно у духовці, щоб то було швидше: мʼясо по-французьки зі свинини у духовці; скумбрія, запечена в фользі; запечена картопля з куркою; картопляна запіканка з фаршем; мʼясо в горщиках; гуляш зі свинини; ліниві голубці; соковита запечена горбуша; їжачки з фаршу з рисом. А ми пропонуємо тобі до уваги «мобільний обід», який можна приготувати на обід, взяти з собою, залишити частинку на завтра, а якщо доповнити його салатом зі свіжих овочів, то взагалі отримати повноцінний прийом їжі — хрусткі чебуреки з соковитою начинкою. Вони круто смакують і до перших страв, і самостійно, і в парі з овочами. Тобі знадобиться: 350 г борошна; 6 г сухих дріжджів; 200 мл мінеральної газованої води; 10 г цукру; 10 г солі; 50 мл олії. Для начинки обирай улюблений варіант мʼяса, сиру, фаршу, рубленого філе чи всього, що бажає душа. До речі капуста в чебуреки з мʼясом теж прекрасно підходить. Сухі дріжджі перемішай з просіяним борошном, додай цукор та сіль. Сюди ж влий газовану воду та замішуй тісто. Наприкінці вимішування додай олію та ще заміси до еластичності. Накрий тісто рушником і постав на 10 хвилин. Підготуй начинку та поступово формуй коржики, в центр яких викладай мʼясо. Обсмаж по 3 хвилини з кожної зі сторін і страва готова! А ти думала чебуреки — це складно? Це простіше і швидше, ніж може здатися, на перший погляд. Рецепти обідів для особливих випадків Раптом у тебе виникло питання, що приготувати на обід швидко та просто, бо вже йдуть гості чи повертаються діти зі школи з друзями, то можемо запропонувати смачне вирішення ситуації — кальцоне. Так, закрита італійська піца на дріжджовому тісті з начинкою, де ж мʼясні продукти та овочі, залита сиром або томатною пастою може стати гарним варіантом ситного поживного обіду. Перевір, чи в тебе є на кухні: 350 г борошна; 4 пресованих дріжджів; 6 г солі; 30 г олії; 210 г води. Дріжджі розведи у теплій воді та додай всі інгредієнти. Заміси еластичне мʼяке тісто та залиш його у теплому місці на 30 хвилин. Потім розділи його на 2 частини: для основи та верхнього шару і нехай під плівкою підросте протягом 90–120 хвилин. Поки чаклуй над начинкою так, як бажає душа: бекон, салямі, сир, цибуля, помідори, перець, кукурудза — додавай сміло все! Змасти основу кальцоне соусом, виклади начинку та виклади верхню частину тіста. Можеш зробити декілька проколів. Випікай (залежно від духовки) при 250 градусах 10–12 хвилин. Це дуже смачно, ситно і корисно! Смачного обіду для поціновувачів кулінарії! Facebook Twitter Telegram Messenger WhatsApp Viber LinkedIn Pinterest Всі новини