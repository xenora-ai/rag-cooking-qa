TITLE: Що приготувати на сніданок - смачні і прості рецепти | РБК-Україна SOURCE: https://www.rbc.ua/rus/styler/feeriya-smaku-tri-retsepti-idealnogo-snidanku-1667554605.html LANGUAGE: ua RETRIEVED: 2025-12-10 Феєрія смаку: три рецепти ідеального сніданку на вихідні Надійні рецепти для швидких сніданків (Фото: freepik.com) Автор: Styler Як швидко й смачно приготувати сніданок на вихідних, розповідаємо у матеріалі Styler. Яєчня по-французьки в хлібі Звична нам яєчня набуває нового смаку, якщо її приготувати за французьким рецептом. Разом зі скоринками ароматного хліба вона стає більше схожою на бутерброд. Інгредієнти: 2 курячих яйця 2 скибочки хліба трохи зелені дрібка солі 20 г масла. За бажанням страву можна прикрасити зеленню, овочами чи грибами (Фото: freepik.com) Як приготувати: Виріжте м'якуш зі скибочок хліба. Розтопіть масло на сковороді, обсмажте на ньому хліб з двох сторін. Розбийте яйця у виїмку в хлібі. Посоліть й смажте до готовності. Американські млинці Якщо звичайні млинці уже набридли, посмажте американські, що більш відомі під назвою панкейки. Приготування займе не більше 20 хв. Інгредієнти: 250 мл молока 3 ст. ложки олії або 40 гр. розтопленого масла 1 яйце 4 ст.л. цукру 1 ч.л. розпушувача 1/4 ч.л. солі 170 гр борошна Страву притрушують цукровою пудрою (Фото: freepik.com) Як приготувати: Збийте міксером або вінчиком молоко, яйця і цукор. Додайте масло, воно повинно бути трохи тепле. Змішайте борошно з сіллю і розпушувачем. Тоді просійте в молочно-яєчну суміш. Добре перемішайте, маса повинна бути однорідною. Розігрійте пательню, нічим не змащуючи. Для одного панкейка вилийте на пательню 2 столові ложки тіста. Коли з’являться бульбашки, переверніть млинець необхідно. На другій стороні він смажиться швидше, тому стежте, аби не пригорів. Солоні сирники з зеленню і манкою Солоні сирники точно здивують вас смаком. Усі складники страви прості й доступні. Інгредієнти: Сир - 500 г. Яйця - 2 шт. Манна крупа - 2 ст. л. Пшеничне борошно - 2 ст. л. Сіль - 1 ч. л. Кріп - 30 г Петрушка - 30 г Олія для смаження. Солоні сирники готують із манки (Фото: freepik.com) Як приготувати: У мисці збийте яйця віночком до появи піни. Вилийте яйця в сир. Додайте до сиру борошно, сіль і манну крупу, перемішайте до однорідності. Зелень помийте, подрібніть і вмішайте в тісто. Сформуйте сирники й обваляйте в борошні. На сковороді розігрійте олію і обсмажте сирники з двох сторін до золотистої скоринки. Нагадаємо, раніше ми ділились рецептом курячих ніжок на сковороді, смак яких зводить розуму . Читайте також, як приготувати смачний яблучний пиріг на кефірі . Кухня Меню .