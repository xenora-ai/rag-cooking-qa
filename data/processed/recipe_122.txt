TITLE: Як варити пшоняну кашу на воді, щоб була розсипчастою - лайфхаки SOURCE: https://www.unian.ua/lite/advice/kak-varit-pshennuyu-kashu-na-vode-chtoby-byla-rassypchatoy-layfhaki-13054881.html LANGUAGE: ua RETRIEVED: 2025-12-15 читать на русском Такої розсипчастої пшоняної крупи ви не готували: 3 хитрощі для найсмачнішої каші Катерина Пулатова 09:35, 02.07.25 3 хв. Щоб пшоняна крупа вийшла дійсно апетитною, обробіть її перед варінням. Пшоняна крупа одна з найпопулярніших у домашній кухні. Не всі мають із нею приємний досвід. Деякі люди відмовляються від пшенки, пам'ятаючи про неапетитні грудки в шкільній їдальні. Але якщо знати, як зварити пшоняну кашу розсипчастою та апетитною, то ви точно її полюбите. У приготуванні ідеальної страви є кілька секретів, які приходять із досвідом. Ми назвали три хитрощі, які перетворять звичайну крупу на делікатес. Як приготувати пшоняну кашу найсмачнішу Смак страви безпосередньо залежить від посуду. Ідеальною буде товстостінна каструля, в якій тепло розподіляється рівномірно. У тонкій пшонянка буде перевареною на дні й сухою зверху. Відео дня Не менш важлива якість основного продукту. Тому перед тим, як варити пшоняну кашу на воді, виберіть якісну крупу з темними зернами правильної форми. Не варто економити на головному інгредієнті. Дивіться на термін придатності - що довше зберігається зерно, то більше гірчить. Перший секрет для розсипчастої каші - ретельно промити пшоно. Ошпарте гарячою водою і кілька разів промийте під краном, щоб видалити залишки крохмалю. Якщо є час, залийте зернятка прохолодною водою на ніч. Вони розбухнуть і вберуть менше води, залишаючись розсипчастими. Друга хитрість щодо того, як варити пшоняну кашу, це підсмажування . Це необов'язковий крок, але з ним страва стане в рази смачнішою. На гарячій сковороді з половиною ложки олії обсмажте крупу до золотистого кольору. Достатньо готувати 5 хвилин, весь час помішуючи. Це не тільки вбереже пшоно від розварювання, а й додасть страві приємного горіхового присмаку. Потім пшонянку заливають водою і ставлять на середній вогонь. Щоб зерна добре відокремлювалися одне від одного, краще використовувати якомога менше води - не більше 2 об'ємів рідини на 1 об'єм крупи. Коли страва закипить, зменшіть потужність конфорки до мінімуму. Накрийте кришкою і варіть 25 хвилин. Мішати не потрібно, якщо хочете отримати розсипчасту структуру. У вже готову крупу додайте сіль, спеції, шматок масла або інші добавки на ваш вибір. Знову прикрийте кришкою і залиште ще на 10 хвилин, щоб суміш розпарилася і дійшла до ідеального смаку. Знаючи, як зварити пшоняну кашу на воді, ви зможете порадувати навіть тих близьких, які ніколи не любили крупи. Вас також можуть зацікавити новини: Кабачки в томаті "Фантастичні" на зиму без клопоту та стерилізації: 3 рецепти Неймовірно смачні голубці без капусти: ви не здогадувалися про такий рецепт Як смачно зварити або посмажити молоду картоплю: ідеальний обід на всю сім'ю Корисне Допоможіть проєкту Підтримайте нас Читати УНІАН в Telegram Читати УНІАН в Facebook