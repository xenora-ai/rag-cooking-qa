TITLE: Голубці рецепт - як приготувати смачні голубці вдома SOURCE: https://www.unian.ua/recipes/second-courses/meat-dishes/golubci-recept-yak-prigotuvati-smachni-golubci-vdoma-11076662.html LANGUAGE: ua RETRIEVED: 2025-12-15 Рецепти читать на русском Найсмачніші домашні голубці: як приготувати неймовірну страву Віолетта Орлова 06:15, 15.09.20 4 хв. Капустяні "рулетики" з соковитою м’ясною начинкою – перед такою смакотою просто неможливо встояти! Домашні, надзвичайно апетитні голубці – класика кулінарного жанру. Їх приготування займає немало часу, проте докладені зусилля варті того, адже соковитий м'ясний фарш, загорнутий у відварене капустяне листя, – просто неймовірна страва! Голубці з фаршем і рисом Капуста білокачанна - 1 шт. Фарш м'ясний - 600 г Рис - 0,5 ст. Яйце - 1 шт. Цибуля ріпчаста - 1-2 шт. Морква - 1-2 шт. Сметана - 150-200 г Томатна паста - 1 ч. л. Олія - 30 г Перець чорний мелений - дрібка Сіль - за смаком Капусту розібрати на листя, помістити в миску та посолити. Закип'ятити чайник, залити окропом листя, накрити кришкою і залишити на 15-20 хвилин. Відео дня Рис добре промити й варити у великій кількості підсоленої води до напівготовності, 10-12 хвилин. Потім відкинути його на друшляк і промити холодною водою. Моркву очистити й натерти на великій тертці. Цибулю почистити, нарізати кубиками. Розігріти сковороду, налити рослинну олію. Обсмажити на середньому вогні цибулю та моркву, помішуючи, 1-2 хвилини. У фарш додати рис, посолити й поперчити. Потім додати яйце, засмажку та дрібно нарізану зелень. Добре перемішати Великі листя капусти розрізати навпіл. На підготовлені листки капусти покласти невелику кількість фаршу й загорнути у вигляді конверта. Скласти у казанок. Приготування соусу. Закип'ятити чайник, розбавити сметану водою та томатною пастою (150 г сметани на 0,5 л води), посолити. Залити голубці соусом. Тушкувати їх при слабкому кипінні під кришкою, до готовності фаршу, близько 50-60 хвилин. Голубці в духовці у томатному соусі Капуста білокачанна - 1 шт. Фарш м'ясний - 600 г Рис - 0,5 ст. Цибуля ріпчаста - 200 г Сіль - 2 ч.л. Спеції сухі - 2 ч.л. Рослинна олія - 2 ст.л. Томатний соус - 200 Капусту помити, зняти верхнє пошкоджене листя і вирізати качан. Розмістити цілий качан у каструлю і залити його водою. Покласти каструлю на плиту й довести до кипіння. Паралельно займаємося приготуванням рису: насипати його в каструлю, промити. Півсклянки рису залити склянкою води й покласти варитися до википання води на середньому вогні. Цибулю нарізати дрібними кубиками. Висипати цибулю в сковорідку з 1 столовою ложкою рослинної олії, додати спеції й смажити на середньому вогні 5 хвилин. Відварений рис зняти з вогню і дати йому трохи охолонути. Зняти з вогню також підсмажену цибулю зі спеціями й залишити хвилин на 10, щоб трохи охолола. Рис і цибулю з'єднати разом у мисці. Додати м'ясний фарш і 1 чайну ложку солі. Фарш для голубців добре вимісити. Капусту варити на невеликому вогні, під час варіння виделкою знімати по одному листя, яке відварилося до легкої прозорості й стало пластичним. З відвареного капустяного листя зрізати потовщені прожилки. На кожен підготовлений капустяний лист викласти по столовій ложці фаршу. Фарш замотати в капустяне листя і заправити всередину кінчики, формуючи голубці. Форму для запікання застелити рештою капустяного листя. Викласти сформовані. Посипати їх чайною ложки солі, залити томатним соусом та 2 склянками води. Закрити форму з голубцями фольгою. Відправити у гарячу духовку й запікати при 180°С упродовж 40 хвилин. Коли мине вказаний час, вийняти форму з духовки, зняти фольгу. Змастити голубці олією. Повернути голубці в духовку і запікати ще 20 хвилин, до легкого зарум'янювання. Дістати форму з готовими голубцями із духовки та подавати гарячими на стіл. Інші рецепти, які також можуть зацікавити: Ароматна фарширована картопля: як приготувати смачну страву Як приготувати баклажанну ікру: найкращі рецепти смачної закуски Смачне яблучне повидло: рецепти фруктової заготовки на зиму Смачний салат із баклажанів: рецепти пікантної заготовки на зиму Ніжно-ароматний жульєн: як приготувати смачну страву Допоможіть проєкту Підтримайте нас Читати УНІАН в Telegram УНІАН в Google News