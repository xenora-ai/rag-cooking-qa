TITLE: Неймовірні українські вареники: 6 варіацій приготування з рецептами - останні новини на Дивись.info SOURCE: https://dyvys.info/2021/03/20/nejmovirni-ukrayinski-varenyky-6-variatsij-prygotuvannya-z-retseptamy/ LANGUAGE: ua RETRIEVED: 2025-12-15 Життя Новини Новини суспільства Україна Неймовірні українські вареники: 6 варіацій приготування з рецептами 20 березня 2021, 21:00 Тетяна Короленко 8797 Фото: Всвіті А в цій статті ми частково зануримось у світ вареників. І мова піде навіть не про начинки, яких теж дуже багато, а про різновиди та способи приготування. Але для кожного виду вареників підібрано окремий рецепт, щоб можна було детальніше зрозуміти, як вони робляться. 1. Класичні вареники Класичні вареники – це найпопулярніший вид вареників, які готуються з тіста та начинки, і після того, як вироби зроблені кілька хвилин варяться. Тісто на такі вареники, зазвичай, робиться або тепловим, або холодним способом. Перший варіант, а саме заварне тісто, є найбільш розповсюдженим. Універсальне заварне тісто включає всього 4 складники: борошно, вода, сіль, олія. В різних варіаціях цього тіста деякі складники можуть змінюватися іншими. Тісто виходить еластичне, з нього добре виліплювати і в процесі готування не розварюється. Ось рецепт універсального тіста борошно – 400 гр. сіль – 0,5 чайної ложки ( можна додавати в інтервалі 0,5 – 1,5 % від маси борошна, в даному випадку від 2 грамів до 6 грамів ) вода – 200 гр. (50% від маси борошна) олія – 3 столові ложки або 12 грам (приблизно 3% від маси борошна) Як зробити тісто на вареники Стосовно начинок, то їх десятки: від солодких до солених. Найпопулярніші це сир, картопля, картопля та сир, квашена капуста, лівер, мак, вишні, чорниці та інші.. Ось, для прикладу, найпростіший рецепт вареників з картоплею, які готуються з вищезгаданого заварного тіста та картопляної начинки, де підсмажена цибуля перемішується з відвареною толоченою картоплею. Такі вареники чудово смакують, як в піст, так і звичайні будні. ІНГРЕДІЄНТИ ДЛЯ ВАРЕНИКІВ З КАРТОПЛЕЮ Картопляна начинка для вареників картопля – 800 г. цибуля – 1 шт. олія – 1 столова ложка Засмажка для вареників з картоплею цибуля – 1 шт. олія – 2 столові ложки Як приготувати прості вареники з картоплею 2. Запечені вареники Це вареники, які ми зустріли в кулінарній книзі про стародавню українську кухню. Взагалі, вареники з сиром, це одні з найпопулярніших вареників. Але ось ці вареники відрізняються від класичного рецепту тим, що вони варяться до напів готовності, а після цього ще й запікаються. Колись, мабуть, це робили в печі, але можна відтворити цю смакоту і в духовці. Бажано взяти для такої задачі горщик. Так вийде колоритніше і цікавіше! Ще в цих варениках використовується, замість води, молоко і тісто робиться холодним способом. До речі, вареники з сиром це основна страва на Масницю (Сиропусний тиждень). ІНГРЕДІЄНТИ ДЛЯ ЗАПЕЧЕНИХ ВАРЕНИКІВ З СИРОМ Рецепт тіста на вареники з сиром: борошно – 400 г. яйце – 1 шт. молоко – 150 г. сіль – 1 щіпка олія – 1 чайна ложка Рецепт начинки з сиром для вареників: Кисломолочний сир – 500 г. цукор – 50 г. яйце – 1 шт. вершкове масло – 50 г. Підлива для вареників з сиром: Вершкове масло – 60 г. сметана – 200 г. Як готувати вареники з сиром запечені в сметані 3. Смажені вареники А це спосіб урізноманітнити свої гастрономічні відкриття, що стосуються вареників. Смажені вареники додадуть цікавих вражень. Головне взяти смачні солоні начинки, хоча можна поекспериментувати і з солодкими. Також робимо все, як в класичних варениках, але тільки до того моменту, як їх потрібно варити. Ми їх кидаємо в каструлю і коли вони спливають, виймаємо їх, просушуємо і тоді вже на сковороду. Там по дві три хвилини обсмажуємо і хрумкаємо з різними сучасними соусами або ж по класиці зі сметаною. Обсмажували вареники з картоплею, про які вже писалося вище. Як смажити вареники 4. Вареники на парі А це вареники з дріжджового тіста, які під час приготування підростають і стають білосніжні та пухкі. Готуються вони по особливому, на парі. Через дріжджове тісто пропускається повільно пар і вони за час приготування підростають і стають схожі на пиріжки. Щоб приготувати такі вареники потрібно на ємність з водою натягнути марлю. Але в сучасному світі можна скористатися різними допоміжними спеціальними каструлями чи пароваркою. Насправді, це дуже смачні та цікаві вареники. Аналогічно до класичних, тут можна використовувати різноманітні начинки: як з різними фруктами та ягодами, так і з солоними начинками. Звичайно, для солоних лиш потрібно підібрати інше тісто. ІНГРЕДІЄНТИ ДЛЯ ВАРЕНИКІВ НА ПАРІ З ВИШНЯМИ Дріжджове тісто для вареників на пару: яйця – 4 шт. цукор – 2 столові ложки борошно – 4 склянки дріжджі – 100 г. молоко – 1 склянка масло – 120 г. сіль – 1 щіпка Начинка з вишень для парових вареників: вишні – 700 г. цукор – 80 г. Підлива для вареників з вишнями: сметана – 2 столові ложки ванільний цукор – 1 пачка Як зробити вареники на парі 5. Ліниві вареники Це особливий вид вареників. Вони теж варяться, складаються з тіста та інгредієнтів для начинки, але традиційні варениці ніхто не вирізає і не накладає в них начинку, щоб виліпити вареник, який схожий на місяць. Тут все робиться простіше. Зазвичай, змішується все, що на тісто, з тим, що використовується для начинки. Це може бути картопля або кисломолочний сир, або все разом. Робиться однорідне тісто, з якого потім нарізаються вироби схожі на палочки. Говорять на них ще – палюшки. ІНГРЕДІЄНТИ ДЛЯ ЛІНИВИХ ВАРЕНИКІВ З СИРОМ ТА КАРТОПЛЕЮ картопля – 1 кг. кисломолочний сир – 500 г. борошно – 2 стакани картопляний крохмаль – 70 г. сіль – 1 щіпка Засмажка цибуля – 1 шт. смалець – 1 столова ложка сметана – 1 столова ложка олія – 1 столова ложка Як готувати ліниві вареники 6. Гречані вареники А це гречані вареники і вони в цій добірці для того, щоб показати, що тісто на вареники може бути не тільки з пшеничного борошна. Для прикладу, тут використовується запашне гречане борошно, яке в цьому рецепті поєднане з пшеничним. Воно додає страві неабиякого гречаного аромату і особливого темного кольору. А ще є цікаві факти про те, що Т. Г. Шевченко, теж любив їсти гречані вареники. Можливо йому їх готували не точно по такому рецепту, але зазначено, що вареники з сиром з грубої гречаної муки були однією зі страв, які йому подобалися…. ІНГРЕДІЄНТИ ДЛЯ ГРЕЧАНИХ ВАРЕНИКІВ З СИРОМ Тісто на гречані вареники: борошно пшеничне – 130 г. борошно гречане – 130 г. вода – 120 мл. яйце – 1 шт. сіль – 1 чайна ложка Начинка на гречані вареники: кисломолочний сир – 600 г. сіль – 0,5 чайні ложки яйце – 1 шт. Шкварки для вареників сало – 100 г. Як готувати гречані вареники Ось така вийшла добірка вареників, яка показує різноманітні способи приготування цієї страви. Зберігайте собі ці рецепти, діліться з друзями і пишіть в коментарях свої рецепти вареників і які ви робите до них начинки. Джерело: Всвіті Якщо ви знайшли помилку, будь ласка, виділіть фрагмент тексту та натисніть Ctrl+Enter . Якщо ви знайшли помилку, будь ласка, виділіть фрагмент тексту та натисніть Ctrl+Enter . піст рецепти Поширити у Facebook Написати в Twitter Поділитись в Telegram Коментарі