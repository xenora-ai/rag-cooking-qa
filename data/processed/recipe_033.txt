TITLE: Як варити борщ: рецепти української смакоти - Landlord SOURCE: https://landlord.ua/news/yak-varyty-borshh-reczepty-ukrayinskoyi-smakoty/ LANGUAGE: ua RETRIEVED: 2025-12-15 Пропонуємо вам класичний рецепт борщу – однієї з найулюбленіших страв українців. Борщ ніколи не набридає і пасує до будь-якого застілля. Класичний український борщ Інгредієнти: Свинячі кістки з м’ясом – 500 г Квасоля – 200 г Буряк – 1 шт Картопля – 3-4 шт Капуста – 0,5 маленької головки Морква – 1 шт Цибуля – 1 шт Томатна паста – 70 г Цукор – 1 ст. л Оцет – 1 ст. л. Сіль – до смаку Лимонний сік – до смаку Перець духмяний – 3-4 горошини Лавровий лист – 2 шт Часник – 2 зубці Олія – для смаження Сметана – для подачі Першим підготовчим етапом у приготуванні борщу є бульйон. Його можна зварити заздалегідь. Свинину на кістці промийте. Залийте водою і варіть приблизно 2-3 години, знімаючи шумовиння, яке утворюватиметься на поверхні. Вогонь має бути невеликий, а сам бульйон не має кипіти, щоб залишитися чистим і прозорим. Наприкінці готовності посоліть бульйон і додайте перець духмяний та лавровий листок. Квасолю краще замочити у холодній воді на ніч – так вона швидше звариться. Якщо ви цього не зробили, тоді просто промийте, залийте водою і варіть до готовності. Коли квасоля буде м’якою, воду відцідіть. Буряк почистьте і натріть на грубій терці або поріжте брусочками. Тушкуйте під кришкою на сковороді з невеликою кількістю олії до готовності. Періодично підливайте воду, щоби буряк не смажився, а саме тушкувався. Цибулю нарізати кубиками, тушкувати на невеликому вогні у невеликій кількості олії. Моркву натерти на грубій тертці. Додати до цибулі, тушкувати 2-3 хвилини, додати томатну пасту і тушкувати ще декілька хвилин. З бульйону дістати кістку і відокремити від неї м’ясо, порізати на невеликі шматки. Вкинути м’ясо назад у бульйон. Почистити і порізати картоплю невеликими кубиками. Вкинути у бульйон з м’ясом. Додати тонко пошатковану капусту, буряк та квасолю. Варити до м’якості картоплі. Додайте цукор і оцет. В борщ всипати засмажку. Скуштувати – посолити до смаку, кислоту регулювати лимонним соком. Довести до кипіння. Заправити розчавленим часником і вимкнути вогонь. Схожі статті Забудьте про сою: науковці знайшли нове і дешеве джерело білка для тварин 27.11.2025 В Україні заборонили саджати павловнію для створення та відновлення лісів 09.05.2023 Накрити кришкою і настоювати 15 хвилин перед подачею на стіл. Подавати зі сметаною та пампушками з часником. Пісний борщ з грибами Враховуючи м’ясну природу українського борщу, дехто вважає, що пісний борщ має не такий смак. Зовсім ні – якщо правильно приготувати за смачним рецептом, не пожалкувати гарного буряка, борщ пісний вийде поживним з багатим насиченим смаком! Інгредієнти: 3 буряки 0,50 капустини 6 картоплин 1 цибулина 1 солодкий перець 1 помідор 200 г шампіньйонів 4 ст. л. олії 0,50 лимона 2 ст. л. томатної пасти 6 шт. чорносливу Сіль, перець, спеції, лавровий лист, зелень Цибулю для пісного червоного борщу дрібно нарізаємо, моркву натираємо на дрібній тертці, солодкий перець нарізаємо смужками та все обсмажуємо в олії. Буряк натираємо на тертці й також обсмажуємо. Додаємо томатну пасту, порізаний помідор та смажимо ще 2-3 хвилини. Для зберігання яскравого кольору пісного борщу вичавимо сік половинки лимона. Гриби для пісного червоного борщу нарізаємо й обсмажуємо. Нарізаємо капусту досить дрібно. Опускаємо у каструлю з водою й ставимо на вогонь. Нарізаємо картоплю у пісний борщ, рецепт не регламентує – соломкою, пластинками чи кубиками, так, як ви звикли. Коли капуста покипить хвилин 10, додаємо картоплю. Додаємо у каструлю засмажку з буряка, моркву з цибулею й перцем, гриби. Варимо до готовності. Солимо, перчимо, додаємо у борщ пісний лавровий лист, попередньо розмочений чорнослив та приємні для вас спеції. Нехай пісний борщ з грибами настоїться не менше 30 хвилин. Всі компоненти мають наситити одне одного, щоб вийшла єдина гармонійна страва. Недарма справжнього смаку борщ набуває на другий день. Український борщ давно вийшов за межі кулінарного мистецтва, ставши справжнім культурним феноменом всередині України та за її межами. Минулого року ЮНЕСКО внесла борщ до переліку об’єктів нематеріальної культурної спадщини. У жовтні 2023 року Нацбанк ввів у обіг пам’ятну монету “Український борщ” Нагадаємо, у лютому деякі категорії продуктів у супермаркетах можуть здивувати новою ціною. Відтак приготувати борщ стане дорожче, а купляти молочні продукти доведеться за вищою ціною. Валерія Пепеля Джерело: https://landlord.ua/news/yak-varyty-borshh-reczepty-ukrayinskoyi-smakoty