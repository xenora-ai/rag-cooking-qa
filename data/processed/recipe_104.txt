TITLE: Італійська паста. Покроковий рецепт пасти у вершковому соусі SOURCE: https://rud.ua/consumer/recipe/drugi-stravy/italiiska-pasta-u-vershkovomu-sousi/ LANGUAGE: ua RETRIEVED: 2025-12-15 Паста у вершковому соусі 98154 60 Курячі гомілки в сметанному соусі Картопляні зрази з грибами Назад Опис страви «Gustoso!» — задоволено вигукують італійці, смакуючи ніжну пасту у вершковому соусі. Поряд із піцою та лазаньєю її справедливо вважають кулінарним надбанням Італії. Тож пропонуємо вам приготувати цю вишукану італійську страву та відчути особливий смак місцевої кухні. Вибираючи інгредієнти для пасти, віддайте перевагу локшині з твердих сортів пшениці. Вона має приємну текстуру й не розвалюється під час варіння. А ще — містить велику кількість клітковини й корисні вуглеводи, тож якісно доповнить щоденне меню без шкоди для фігури. Найсмачніша паста — зварена до стану al dente. Готову локшину не варто промивати водою. Процідіть і відразу перемішайте з гарячим соусом. Так він краще всотається та подарує страві максимально насичений смак. ТМ «Рудь» Паста з вершковим соусом, горіхами та зеленню Вершки в складі соусу можна замінити сметаною або молоком, додавши підсмажене борошно для загущення. Часник та петрушка зроблять соус неймовірно ароматним, а горіхи додадуть пряних ноток смаку — експериментуйте! Пасту у вершковому соусі поєднують із м'ясом, птицею, морепродуктами. Чудово смакує страва й з грибами та овочами. італійська паста Другі страви 40 хвилин Легко Обід Інгредієнти Тальятеле 400 г Цибуля ріпчаста 1 шт. Петрушка пучок Часник 2 зубчики Твердий сир 70 г Волоські горіхи 110 г Вершкове масло «Хуторок селянський», 73 % 40 г Вершки, 20 % 300 мл Сіль, перець за смаком Продукти, потрібні для приготування Масло «Хуторок Селянський», 72,5% Приготування 1. Часник звільняємо від лушпиння. Цибулю чистимо та нарізаємо невеликими кубиками. Подрібнюємо петрушку. 2. Твердий сир натираємо на середній тертці. 3. Очищені волоські горіхи висипаємо на суху сковороду та підсмажуємо до появи приємного аромату. Знімаємо з плити. Коли горіхи достатньо охолонуть, подрібнюємо ножем. 4. У великій каструлі протягом 10–12 хвилин відварюємо пасту. Додаємо дрібку солі. 5. Поки паста вариться, готуємо соус. Вершкове масло викладаємо в глибоку сковороду та нагріваємо. Додаємо зубчики часнику та смажимо на сильному вогні до золотистого кольору. Виймаємо часник — він більше не знадобиться. 6. Додаємо подрібнену цибулю й тримаємо на маленькому вогні до утворення рум’яного кольору. Викладаємо петрушку й смажимо суміш іще 3–5 хвилин. 7. А тепер додаємо вершки, горіхи та доводимо вміст сковороди до кипіння. Зменшуємо вогонь, додаємо сіль, перець і варимо соус до густої консистенції, постійно помішуючи суміш. 8. Відварену пасту відкидаємо на друшляк та перекладаємо на кілька хвилин у сковороду — тушкуватися в соусі. Викладаємо готову пасту на тарілки, посипаємо натертим сиром та насолоджуємося. Поточний рейтинг: 4.8 з 5 (Кількість голосів: 938 ) 98154 60 Інші рецепти Дитячі сніданки: смачні та корисні Другі страви Ідеї поживних дитячих сніданків на щодень. Заохочуйте дітей снідати із задоволенням! Корисні сніданки для дітей Другі страви Здорові сніданки для дітей на кожен день. Для міцного імунітету і ситості надовго. Цвітна капуста, запечена з грибами Другі страви Цвітна капуста з грибами та сиром — прекрасний варіант легкого гарніру на обід чи вечерю. Готується легко, смакує неймовірно! Картопляна запіканка з фаршем та грибами Другі страви Ситна картопляна запіканка — чудовий привід зібрати за столом усю родину. Панкейки зі шпинатом Другі страви Пишні панкейки зі шпинатом — для яскравих сніданків та вашого чудового настрою. Цвітна капуста, запечена під соусом бешамель Другі страви Ніжна цвітна капуста під соусом бешамель — смачна та корисна страва, якою легко доповнити здорове меню.