TITLE: Осінній топ. 12 рецептів смачних супів на кожен день SOURCE: https://nv.ua/ukr/food-drink/recepti-supiv-10-smachnih-supiv-na-kozhen-den-yak-prigotuvati-stravi-na-obid-50077809.html LANGUAGE: ua RETRIEVED: 2025-12-15 Осінній топ. 12 рецептів смачних супів на кожен день 6 вересня 2024, 10:51 230618 Поділитися: Дієтологи рекомендують їсти суп щодня. Суп дуже просто готувати, він ситний і, витративши близько години часу, можна забути про приготування обіду або вечері на пару днів. А восени і взимку щя страва ідеально зігріває та дарує відчуття комфорту. Супи в тому чи іншому вигляді присутні в кухнях всіх країн — гарячі, холодні, вегетаріанські, крем-супи. Пропонуємо добірку з дванадцяти поживних і зігріваючих супів із найрізноманітніших інгредієнтів з акцентом на сезонні дари осені: цибуля, гарбуз, сочевиця, горох, каупста і багато інших. Реклама Читайте також: Найнаваристіші. 10 супів, які просто створені для морозних вечорів 1. Гороховий суп з копченими реберцями Насичений смак копчених реберець прекрасно гармонує з досить нейтральним смаком гороху. А невеликі хрусткі грінки є прекрасним доповненням до супу. У супі можна використовувати свіжий горох, консервований або сухий. Також горох можна замінити помаранчевою сочевицею. Як приготувати гороховий суп з копченостями 2. Сирний суп з брокколі і лососем Сирний суп — це та страва, яка сподобається практично всім гурманам. При правильному приготуванні, страва виходить з насиченим вершковим смаком і ніжною консистенцією. Замість лосося можна використовувати креветки, м’ясо або іншу рибу. Сир можна брати твердий або плавлений. Як приготувати сирний суп з брокколі і лососем 3. Суп з фрикадельками З приготуванням супу з фрикадельками впорається будь-яка людина — навіть без великого досвіду в кулінарії. Це проста і смачна страва зі звичайних зрозумілих продуктів. Його можна готувати з вермішеллю або рисом, можна зробити фрикадельки з курки, телятини, яловичини або будь-якого іншого фаршу. Як приготувати суп з фрикадельками Читайте також: Для холодних днів. Рецепт наваристого курячого бульйону 4. Суп харчо за грузинським рецептом Пряний, гострий, з великою кількістю зелені суп харчо вважається національною грузинською стравою. Основний інгредієнт справжнього харчо — це яловиче м’ясо. Другий важливий інгредієнт — це соус ткемалі, які часто замінюють томатною пастою. Волоські горіхи є третім найважливішим інгредієнтом автентичного супу харчо. Як приготувати грузинський суп харчо Instagram - maria_siyanko Фото: Instagram - maria_siyanko Читайте також: Молодший брат борщу. Рецепт капусняка від фуд-блогера 5. Цибулевий суп з грінками Густий, насичений суп з солодкуватим смаком цибулі. Класичний цибулевий суп готують з яловичого бульйону, цибулі, сиру і грінок. Такий суп відомий і завдяки популярній в Голлівуді цибулевій дієті. Але для схуднення цибулевий суп готують не на яловичому бульйоні, а на овочевому, і не використовують сир. Як приготувати цибулевий суп з грінками 6. Незвичайний борщ з копченою грушею Незвичайний рецепт традиційного українського борщу на свинячих ребрах від шеф-кухаря Євгенія Клопотенка. Єдиного «правильного» рецепта борщу не існує, адже в кожному з них є своя особливість і свій «секретний інгредієнт», який надає страві неповторного смаку й аромату. Клопотенко каже, що у цьому рецепті живе українська душа. Як приготувати борщ на свинячих ребрах з копченою грушею 7. Гарбузовий суп-пюре з сиром Ароматний, зігріваючий гарбузовий суп не тільки корисний, але і надзвичайно смачний. Такий суп можна готувати з копченостями, морепродуктами, імбиром. Гарбуз для супу краще вибирати несолодких сортів. Якщо ж гарбуз солодкий, можна додати лимонний сік — це прибере зайву приторність і додасть страві пікантності. Як приготувати гарбузовий суп-пюре з сиром 8. Гуцульський бограч Яскравий, насичений смак гуцульського бограча підкорить всю сім'ю. Бограч нагадує угорський гуляш, але, на відміну від гуляшу, це — перша страва. Хоча порція бограчу може стати повноцінним обідом. Бограч відомий менше, ніж борщ, але він гідний того щоб його готували в кожному будинку. Як приготувати гуцульський бограч Instagram - elenamyra Фото: Instagram - elenamyra 9. Альпійський ячмінний суп Цей суп родом з регіону Граубюнден (Швеція). Взимку його готують в гірських ресторанах по всій країні, адже він зігріваючий, ситний і поживний. Цей суп — кращий варіант для зимового обіду. А якщо йому дати настоятися ніч — смак стане ще більш кремовим і приємним. Як приготувати традиційний альпійський суп 10. Азійський місо-суп з морепродуктами Місо-суп — страва не з дешевих, але неймовірно смачних. Для азійського місо-супу дуже важливо вибирати якісні морепродукти, тоді він вийде смачним і насиченим. Важливо також у жодному разі не кип’ятити морепродукти разом із бульйоном, оскільки так вони стануть «гумовими». Як приготувати місо-суп із морепродуктами 11. Гаспачо Підбірка супів не була б повною без найпопулярнішого холодного супу — іспанського гаспачо, який стає порятунком у літній день. Спробуйте різні варіанти: з огірком або без, із цибулею або без, із бальзаміко або хересним оцтом, з анчоусами, смаженою рибкою або відвареним яйцем — і знайдіть свій улюблений. Покроковий рецепт гаспачо від одеського шефа Андрія Величка Рецепти гаспачо з червоних і з жовтих томатів Читайте також: Поживно та без м’яса. Швидкий рецепт закарпатського супу Капуста підбивна від фуд-блогера 12. Капусняк Не гламурний, але водночас вкрай корисний і вельми варіативний український суп. Традиційний варіант з квашеною капустою і пшоном низькокалорійний, багатий клітковиною і поживними речовинами. М’ясний бульйон і м’ясо зроблять капусняк ще більш насичувальним. Як приготувати капусняк — рецепт