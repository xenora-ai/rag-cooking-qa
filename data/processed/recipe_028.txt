TITLE: Як приготувати смачний борщ та що додати, щоб він був червоним SOURCE: https://lt.ogo.ua/news/yak-prygotuvaty-smachnyj-borshh-ta-shho-dodaty-shhob-vin-buv-chervonym/?utm_source=ukrnet_news LANGUAGE: ua RETRIEVED: 2025-12-15 08.09.2022 Поділитися Facebook Email Twitter Linkedin Pinterest Борщ – справжня українська страва. Рецептів борщу вже стільки, що не перерахувати. Кожна господиня намагається здивувати своїм рецептом та захопити рідних. Сьогодні вам розповімо всі секрети приготування простого та справжнього борщу. смачний борщ Для борщу найкраще використовувати м’ясо на кістці. Смачний бульйон виходить зі свинячих реберець або телятини. Якщо ви не любите оцет, який дає насичений колір, вмілі господині додають сік лимона. У цьому полягає секрет смачного та насичено червоного борщу. Найсмачніший борщ – рецепт Вам потрібно: М’ясо – 700 гр Картопля – 3 шт Капуста – 200 гр Морква – 1 шт Цибуля – 1 шт Буряк – 2 шт Лавровий лист Томатна паста Квасоля Лимон Приготування: Червону квасолю замочити на 2 години у воді та відварити. У каструлю набрати води, вимити ребра та порізати. Відварити м’ясо на борщ в підсоленій воді. У процесі варіння бульйону на борщ, можна кілька разів його процідити для прозорого кольору. Картоплю, моркву, цибулю, капусту та буряк помити та почистити. Картоплю порізати шматочками та додати до м’яса на борщ. Далі нашаткувати дрібно капусту та через 10 хвилин відправити до картоплі. Дрібно порізати цибулю, натерти моркву та буряк. Розігріти на сковороді олію та зробити зажарку до борщу. Обсмажуємо цибулю, далі додаємо моркву та слідом буряк. До зажарки додати 2 столові ложки томатної пасти. Лимон помити та вичавити в каструлю половинку. Тільки потім додаємо буряк, моркву та цибулю. Тоді борщ буде насичено червоного кольору. За 5 хвилин до закінчення варіння борщу додаємо квасолю, лавровий лист та за бажанням перець горошком. Помити та обсушити кріп з петрушкою та додати до борщу. Вимкнути каструлю з борщем та дати настоятися 20 хвилин. Що додати в борщ замість сметани Якщо ви хочете здивувати гостей, то подавайте до столу не просто сметану, а сметанно-часниковий соус. Часник почистити, додати в блендер 3 зубчики, половину чайної ложки солі та 2 столові ложки сметани. Сметану в борщі можна сміливо замінити грецьким йогуртом або домашнім майонезом. Що додати в борщ для кольору Борщ не буде насичено червоного кольору без оцту або лимонної кислоти. Якщо оцет ви не любите, додайте пару часточок лимона або 2 столові ложки лимонного соку. Обов’язково ці інгредієнти варто додавати перед буряком.