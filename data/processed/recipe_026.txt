TITLE: Дитячі десерти — 10 корисних і смачних солодощів SOURCE: https://milkalliance.com.ua/blog/ua/stattya/dytiachi-deserty-korysnykh-i-smachnykh-solodoshchiv LANGUAGE: ua RETRIEVED: 2025-12-15 Діти Дитячі десерти — 10 корисних і смачних солодощів Пропонуємо вам 10 ідей смачних і корисних дитячих десертів — щоб ваш малюк радів солодощам, а ви були спокійні за його здоров'я. 21.12.2017, 17:18 Торгова марка з насиченою історією якості тривалістю понад півстоліття 0 Діти люблять солодке, і в очах маленької дитини смачний солодкий десерт — найкращий подарунок. І завдання дорослих, при цьому, давати діткам такі солодощі, які були б не тільки смачними, але й корисними. Ну, або, принаймні, не дуже шкідливими. Пропонуємо вам 10 ідей смачних і корисних дитячих десертів — щоб ваш малюк радів солодощам, а ви були спокійні за його здоров'я. 1. Ягідний смузі на йогурті й молоці Один з кращих способів порадувати дитину смачненьким — це приготувати їй смачний і корисний смузі. Візьміть чверть чашки полуниці, чверть чашки чорниці або інших ягід, трохи більше половини чашки йогурту і півчашки молока. Складіть все у блендер і добре подрібніть. У готовий смузі можна додати трошки меду, щоб десерт був солодший. В такому смузі міститься багато вітамінів і корисних мікроелементів завдяки ягодам, а також кальцій, фосфор і вітамін D — завдяки вмісту молока і йогурта. Крім того, в цьому десерті навіть немає цукру. Вашій дитині сподобається! 2. Фруктовий йогурт або сирок Якщо зовсім немає часу готувати (таке буває), а дитина просить десерт, порадуйте її дитячим йогуртом або сирком: з персиком, бананом і гарбузом, малиною, чорницею, яблуком. 3. Фруктовий десерт Фруктове парфе можна приготувати по-різному, і ось спосіб, який підійде для дитячого харчування. Викладіть шарами шматочки ягід і фруктів, залийте все йогуртом і поставте на годину в холодильник. Смачний і корисний десерт готовий! 4. Пудинг з манної каші на молоці Манна каша — це зовсім непоганий продукт, якщо правильно її приготувати. Наприклад, можна приготувати пудинг з манної каші з ягодами і фруктами. Як це зробити, читайте в нашій статті Манна каша на молоці — смачні рецепти, які здивують всю сім'ю . 5. Рисовий пудинг на молоці Не менш ніж пудинг з манної каші, вашій дитині сподобається рисовий пудинг на молоці, наприклад пудинг з родзинками. Про те, як приготувати такий десерт, читайте в нашій статті Здорове харчування: чим корисна рисова каша на молоці та як її готувати . 6. Фруктове морозиво Якщо ви не хочете купувати дитині магазинне морозиво, то можна приготувати морозиво в домашніх умовах. Приготувати домашнє морозиво можна на молоці або йогурті, причому, це не займе багато часу. Наприклад, морозиво на молоці з м'якоттю банана можна приготувати за 5 хвилин — і подавати на стіл можна відразу! Читайте також: Всесвітній День морозива — як приготувати морозиво в домашніх умовах 7. Кисіль Без сумніву, десерт дитинства — це кисіль. Він смачний, корисний і готується дуже просто. Для того щоб приготувати кисіль, вам знадобиться трохи крохмалю (1,5–2 столових ложки), півлітра води, півсклянки цукру і 0,5 кг вишні (можна замороженої). Вишню залийте водою, поставте на вогонь і відваріть. Готову вишню подрібніть до стану пюре. Додайте цукор і розведений в холодній воді крохмаль. Знову поставте на вогонь і доведіть до кипіння. Охолодіть. Кисіль готовий! 8. Желе Не менш ніж вишневий кисіль, дитині сподобається смачне желе. Ми вже розповідали про те, як приготувати желе з ряжанкою і курагою. Про це читайте в статті Пиріг, желе, смузі та інші десерти з ряжанкою — смачні рецепти . 9. Фруктові салати Тут фантазія не обмежена нічим! Можете поєднувати будь-які інгредієнти: шматочки банана, ківі, яблука, полуниці. Заправити такий салат можна дитячим йогуртом або дитячим сирком — залежить від смакових переваг вашого малюка. Можна приготувати фруктовий салат з дитячим сиром: наприклад, полуниця, кисломолочний сир і закваска або йогурт. При бажанні, можна додати в фруктовий салат трохи меду або цукру, щоб він був солодшим. 10. Сирок з ваніліном Якщо дитині вже виповнилося три роки, можна давати їй дитячий сирок з ваніліном. Він випускається в зручному пластиковому стаканчику і, без сумніву, сподобається вашій дитині. Спробуйте! Торгова марка з насиченою історією якості тривалістю понад півстоліття 0