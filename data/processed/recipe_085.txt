TITLE: Покрокові рецепти овочевих супів без м'яса | GreenPost SOURCE: https://greenpost.ua/news/pokrokovi-retsepty-ovochevyh-supiv-bez-m-yasa-i60259 LANGUAGE: ua RETRIEVED: 2025-12-15 Андрій Крейтор 93% підприємств ЖКП порушили правила тарифоутворення – результати перевірок Держпродспоживслужби GreenPost про екофуд Як перестати боятися їжі? Костянтин Яловий Ми втомлені, зневірені, але пам’ятаємо Редакція GreenPost Як і в чому зустрічати Новий 2026 рік: поради для незабутнього свята Головна Покрокові рецепти овочевих супів без м'яса Покрокові рецепти овочевих супів без м'яса Поділитись: покрокові рецепти пісні страви дієтичні перші страви Для тих, хто стежить за вагою або дотримується посту, особливої актуальності в холодну пору року набувають супи без м'яса. Існує безліч рецептів простих у приготуванні пісних та дієтичних перших страв. Для більшої поживності до деяких із супів додаються крупи, а для цікавішого смаку — спеції й ароматні трави. «Здорові люди» діляться рецептами. Дієтичний овочевий суп із селери Дієтичний овочевий суп із селери Помідори для супу використовуються свіжі, тверді, щоб вони не перетворилися на варіння в кашу. Інгредієнти: капуста білокачанна — 500 г; помідори — 2 шт.; цибуля — 2 шт.; солодкий перець — 1 шт.; морква — 1 шт.; селера стебла — 2 шт.; гострий перець чилі — 1 шт.; лаврові листи — 2 шт.; кріп — пучок; сіль. Приготування. Цибулю та моркву почистити. Цибулю нарізати дрібними кубиками, моркву — соломкою (або натерти на тертці). Капусту тонко нашаткувати. Перець та помідори також нарізати невеликими кубиками. Селеру — поперек шматочками. Перекласти всі овочі, крім кропу та чилі, в каструльку, налити воду та довести до кипіння. Варити на слабкому вогні близько 20 хв. За 10 хвилин до закінчення варіння додати дрібно нарізаний перець чилі. При подачі посипати овочевий суп нарізаним кропом. Дієтичний овочевий суп-пюре з кабачків Дієтичний овочевий суп-пюре з кабачків Інгредієнти: вода — 1,5 л; кабачки — 2 шт.; морква — 2 шт.; цибулина — 1 шт.; селера стебло — 1 шт.; солодкий перець — 1 шт.; картопля — 1 шт.; лавровий лист — 1 шт.; коріандр — ½ ч. л.; сіль, перець. Приготування. Моркву та картоплю почистити, нарізати кубиками. Викласти у велику каструлю, додати воду і дати закипіти. Накрити кришкою та залишити варитися на середньому вогні. Кабачок і перець порізати довільними, однаковими шматочками, селеру — поперек. Додати їх разом із прянощами в каструлю, після того як морква та картопля зваряться до напівготовності. Варити, поки всі овочі не стануть м'якими. Перебити блендером до однорідності, посолити та поперчити. Перемішати та подавати гарячим. Класичний овочевий суп без м'яса й олії Класичний овочевий суп без м'яса й олії Зелений горошок підійде як свіжий, так і заморожений чи консервований. Інгредієнти: вода — 2,5 л; капуста цвітна — 200 г; картопля — 3 шт.; цибуля — 1 шт.; морква — 1 шт.; помідор — 1 шт.; зелений горошок — 70 г; кріп — 1 пучок; сіль, перець. Приготування. Картоплю, цибулю та моркву почистити і нарізати дрібними кубиками. Викласти овочі в каструлю і залити окропом. Варити 15 хв. З помідорів зняти шкірку і порізати кубиками. Цвітну капусту розібрати на невеликі суцвіття. Кріп подрібнити. Викласти в суп цвітну капусту, горошок та помідори. Варити ще 10-15 хвилин. Приправити овочевий суп зеленню та подавати. Овочевий суп із гарбуза та картоплі Овочевий суп із гарбуза та картоплі Інгредієнти: овочевий бульйон — 1,5 л; гарбуз — 600 г; картопля — 2 шт.; морква — 1 шт.; цибуля-шалот — 1 шт.; розмарин (подрібнений) — 1 ч. л.; мускатний горіх (дрібка) — за смаком; рослинна олія; сіль і перець — за смаком; насіння гарбуза. Приготування. Моркву, картоплю та цибулю-шалот почистити і нарізати кубиками. Гарбуз порізати шматочками. На сковороді розігріти трохи олії разом із накришеним розмарином. Коли олія нагріється, викласти цибулю-шалот, злегка посолити і смажити 2 хвилини. Потім додати моркву, а ще через 2-3 хвилини – картопля. Після того, як картопля добре обсмажиться, покласти гарбуз, перець і дрібку мускатного горіха. Готувати помішуючи на середньому вогні 5 хвилин. Залити овочі киплячим бульйоном і варити 10-15 хвилин (картопля має стати м'якою). Гарбузове насіння обсмажити. Вимкнути вогонь і подрібнити все блендером до отримання однорідної маси. При подачі посипати кожну порцію овочевого супу насінням. За бажання подати хлібні грінки. Овочевий суп із галушками з тофу Овочевий суп із галушками з тофу Інгредієнти: вода — 1,8 л; тофу — 270 г; цибуля-порей — 200 г; борошно — 150 г; горошок — 80 г; свіжа зелень — 80 г; яєчні жовтки — 3 шт.; морква — 3 шт. (середні); селера — 3 стебла; яйце — 1 шт.; сіль і перець — за смаком. Приготування. Борошно висипати в миску, додати яйце і жовтки. Замісити щільне тісто. Загорнути у харчову плівку та залишити в холодильнику мінімум на 30 хвилин. Потім сформувати з тіста ковбаски діаметром 1 см, розрізати їх упоперек на шматочки і зробити невеликі галушки. З селери видалити прожилки і нарізати її шматочками впоперек. Моркву почистити та нарізати кубиками. Трави помити та обсушити, видалити жорсткі частини. Подрібнити. Цибулю порізати скибочками, тофу — кубиками. Воду залити в каструльку та довести до кипіння. Викласти селеру, зелений горошок, моркву, цибулю-порей і посолити. Варити овочі близько 10 хвилин, потім додати галушки, зелень і тофу. Готувати суп овочевий ще 10 хвилин. Подавати у гарячому вигляді. Легкий овочевий суп із рисом Легкий овочевий суп із рисом Інгредієнти: рис — 150 г; помідори — 3 шт.; кабачок — 1 шт.; солодкий перець — 1 шт.; морква — 1 шт.; пучок свіжого базиліка і петрушки; сіль, чорний перець. Приготування. У помідорів видалити шкірку (зробити на них хрестоподібні надрізи і залити окропом. Залишити на 1-2 хвилини, а потім дістати і перекласти в холодну воду. Після цього шкірка буде легко зніматися). Нарізати кубиками. Кабачок, моркву та перець також порізати невеликими шматочками. У каструлі довести до кипіння воду, викласти овочі. Варити 2-3 хвилини, потім додати рис і варити суп до готовності. В кінці додати сіль, перець і подрібнену зелень. Подавати овочевий суп у гарячому вигляді. Овочевий суп-пюре з молоком Овочевий суп-пюре з молоком Інгредієнти: овочі мікс (квасоля, цвітна капуста, морква, горох) — 2 склянки; цибулина — 1 велика; часник — 5 зубчиків; олія — 2 ст. ложки; молоко (краще знежирене) — 2,5 склянки; сіль і чорний перець — за смаком; вода — за потреби; тертий сир (для прикраси) — 2 ст. ложки. Приготування. Цибулю та часник почистити. Цибулю нарізати кубиками, часник — пластинками. На сковороді розігріти олію, викласти цибулю та часник і обсмажити до зарум'янювання. Овочі порізати довільними, наскільки можна однаковими за розміром шматочками. Викласти до цибулі, смажити ще 3 хвилини. Влити молоко та довести суміш до кипіння. Прибрати вогонь на мінімум, відкрити кришку каструлі та варити овочі до м'якості. Залишити трохи охолонути. Потім перебити овочі блендером до однорідності. Якщо суп видасться надто густим, можна додати трохи води. При подачі прикрасити суп натертим сиром. Овочевий суп із сирними галушками Овочевий суп із сирними галушками Інгредієнти: мікс різних овочів — 300 г; картопля — 3-4 шт.; помідори — 2 шт.; цибулина — 1 шт.; часник — 1-2 зубчики; овочевий бульйон — 2,5 л; сіль, перець, лавровий лист — за смаком; зелень (петрушка, кріп, кінза); сир — 150 г; борошно — 100 г; яйце — 1 шт.; вершкове масло — 40 г; кріп — 50 г; сіль — за смаком. Приготування. Сир натерти на дрібній тертці. Кріп промити, видалити стебла, потім подрібнити. У мисці з'єднати сир, борошно, яйце, кріп, сіль та олію. Замісити тісто і зліпити з нього невеликі кульки. У каструлю влити бульйон, покласти лавровий листок і довести до кипіння. Коли закипить, викласти галушки та варити близько 5 хвилин. Картоплю почистити та нарізати кубиками і додати в суп. Цибулю та часник почистити. Часник порізати пластинками, цибулю — дрібними кубиками. На сковороді розігріти трохи олії й обсмажити цибулю та часник до золотистого кольору. Після цього перекласти в каструлю, додати овочі (якщо є горошок, його додати в кінці варіння) та готувати кілька хвилин. Викласти в овочевий суп сирні кульки та варити ще 4-5 хвилин. В кінці всипати горошок, рубану зелень і спеції. Суп з овочів і макаронів Суп з овочів і макаронів Інгредієнти: капуста броколі — 300 г; квасоля зелена — 300 г; цвітна капуста — 300 г; супові макарони — 200 г; морква — 1 шт.; помідори (або ж чері) — 3 шт. (або за бажанням); часник — 3 зубчики; порошок солодкої паприки — 1 ч. ложка; карі — 1 ч. ложка; чебрець; гострий перець чилі; сіль — за смаком; рослинна олія; овочевий бульйон — 1,5 л. Приготування. Часник і моркву почистити. Часник нарізати пластинками, моркву кубиками. У каструлі розігріти олію, викласти туди часник і спеції і, злегка помішуючи, обсмажити. Овочі довільно нарізати. З помідорів зняти шкірку — для цього їх слід опустити на хвилину окропом, а потім у холодну воду. Якщо використовують чері, їх можна кинути в суп у кінці варіння. Додати овочі, залити бульйоном, посолити, поперчити та варити 20-25 хвилин. Макарони відварити у підсоленій воді до стану «аль денте». Викласти до овочів, вимкнути вогонь і дати постояти супу кілька хвилин. Густий овочевий суп із білою квасолею Густий овочевий суп із білою квасолею Інгредієнти: консервована біла квасоля — 400 г; свіжа або заморожена зелена квасоля — 100 г; сушені помідори — 30 г; картоплини — 2 шт.; дрібні цибулини — 2 шт.; часник — 1 зубчик; овочевий бульйон — 1,5 л.; рослинна олія; бальзамічний оцет — 1 ч. л.; петрушка — 1 пучок; сіль, перець. Приготування. Цибулю, картоплю та часник почистити. Цибулю та часник нарізати дрібно, картоплю — кубиками. В'ялені помідори нарізати смужками. Консервовану кваслю відкинути на друшляк і залишити, щоби стекла рідина. У каструлі розігріти трохи олії й обсмажити цибулю та часник. Потім викласти в'ялені помідори і також трохи обсмажити. Влити бульйон, довести до кипіння. Додати картоплю, сіль та перець і варити 10-12 хвилин. У зеленої квасолі видалити кінчики і нарізати на шматочки довжиною 1,5-2 см. Покласти зелену та консервовану квасолю до овочів і варити ще 10 хвилин. Петрушку подрібнити і разом з бальзамічним оцтом додати в суп. Вимкнути вогонь і залишити овочевий суп під кришкою на кілька хвилин. Густий пікантний овочевий суп із сочевиці Густий пікантний овочевий суп із сочевиці Інгредієнти: картопля — 400 г; сочевиця — 250 г; морква — 2 шт.; цибуля — 1 шт.; селера — 1 стебло; томатна паста — 3 ст. ложки; гвоздика (квітки) — 3 шт.; перець чилі — 1 шт.; часник — 1 зубчик; лавровий лист — 2 шт.; розмарин (або сухий) — гілочка (або 1 ч. ложка); рослинна олія; сіль, перець — за смаком; овочевий бульйон або вода — 2,5 л. Приготування. Картоплю, цибулю, часник і моркву почистити та нарізати дрібними кубиками. У каструлю додати трохи олії, розігріти і злегка обсмажити часник із цибулею. Потім викласти інші овочі та сочевицю. Залити окропом. Розмарин, лавровий і гвоздику зав'язати в марлю (так їх зручніше витягати з каструлі) і покласти в суп. Додати томатну пасту, нарізаний перець чилі та сіль, розмішати та варити близько півгодини (залежно від сорту сочевиці). Після завершення вимкнути вогонь і дати супу постояти 10 хвилин. Пакетик із прянощами дістати. Подавати овочевий суп у гарячому вигляді. Суп-пюре з моркви Суп-пюре з моркви Замість води та гранульованого бульйону можна використовувати готовий овочевий відвар. Інгредієнти: морква — 450 г; цибуля-шалот — 2 шт.; картопля — 1 шт.; лавровий лист — 4 шт.; гранульований сухий овочевий бульйон — 1 ч. ложка; кориця — ½ ч. ложки; чебрець; сіль, перець — за смаком; вода — 700 мл. Приготування. У каструлі розігріти трохи олії. Цибулю-шалот почистити, нарізати кубиками і разом із чебрецем викласти обсмажуватись. Тим часом моркву та картоплю очистити від шкірки. Нарізати моркву півкругами, а картоплю кубиками. Викласти їх до цибулі, всипати корицю, сіль і перець. Залити окропом і приправити сухим овочевим бульйоном (або готовим). Покласти лавровий лист і залишити варитись на слабкому вогні приблизно 20 хвилин, поки овочі не стануть м'якими. Потім лавровий лист видалити та подрібнити всі овочі занурювальним блендером до однорідності. Якщо суп дуже рідкий, можна знову поставити його на вогонь і довести до потрібної кондиції, якщо густий — додати трохи гарячої води чи бульйону. Подавати овочевий суп у гарячому вигляді із грінками. Смачного! Більше новин читайте на GreenPost . Сьогодні День пам'яті жертв Чорнобильської катастрофи Свою війну за незалежність і свободу ми, українці, пройдемо гідно та успішно - виступ Володимира Зеленського у Конгресі 28:14 Дніпрянин перетворює непотріб на свічки і акумулятори для ЗСУ 1:51 Найсильніша за 115 років злива обрушилася на столицю Південної Кореї: є жертви (ВІДЕО) 1:51 Волонтери-хіміки готують лікувальні мазі для військових (Відео) 3:13 Інвестиційна привабливість Черкащини: маслосирзавод в Ірклієві виставили на аукціон 1 хв на прочитання Вчора Агрохолдинг планує відкрити завод із виробництва альтернативного білка з комах 1 хв на прочитання 13 Грудня 2025 Як позбутися запаху аміаку в хліві швидко та без хімії 3 хв на прочитання 13 Грудня 2025 Відновлення родючості ґрунтів: VI щорічна конференція BTU об’єднала науку та бізнес 2 хв на прочитання 12 Грудня 2025 Ціни української пшениці знову знижуються - причини 1 хв на прочитання 12 Грудня 2025 Біоетанол в Україні: будується 1 млн тонн потужностей, які потребуватимуть 3 млн тонн кукурудзи 1 хв на прочитання 12 Грудня 2025 Холодильне обладнання для сучасного магазину: як вибрати гірку для ефективного викладення 1 хв на прочитання 11 Грудня 2025 Кабмін провів кадрові ротації в Мінекономіки та НСЗУ 2 хв на прочитання 11 Грудня 2025 Трагедія в Австралії: головний рабин Одеси звернувся до Прем’єр-міністра країни (документ) 1 хв на прочитання 39 хвилин тому Енергетики ДТЕК повернули світло всім об'єктам критичної інфраструктури Одеси 1 хв на прочитання година тому У більшості регіонів діють графіки відключень, українців просять обмежити користування потужними приладами 1 хв на прочитання 3 години тому "Обійми мене — і я забуду страх". Фестиваль AdoptMe Days в Києві (фото) 5 хв на прочитання 3 години тому Суд підтвердив факт батьківства загиблого військовослужбовця на основі ДНК-тесту 2 хв на прочитання 4 години тому День утворення організації ООН з охорони навколишнього середовища (UNEP) 1 хв на прочитання 6 годин тому Гороскоп на 2026 рік: фінансовий успіх та головні трансформації 2 хв на прочитання 7 годин тому Подільський будинок-інтернат відсудив у «Армерія Ойл» кошти за непоставлене пальне 1 хв на прочитання 9 годин тому