TITLE: Смачні рецепти: як швидко приготувати сніданок | Новини на Gazeta.ua SOURCE: https://gazeta.ua/articles/cookery/_top5-linivih-snidankiv-na-shvidku-ruku/990861 LANGUAGE: ua RETRIEVED: 2025-12-10 Кухня вівторок, 26 грудня 2023 04:30 Кухня Топ-5 лінивих сніданків на швидку руку 5 Коментувати Роздрукувати На думку дієтологів, снідати потрібно обов'язково. Причому, досить ситно і калорійно, щоб енергії вистачило до наступного прийому їжі. Однак витрачати заради цього години на кухні не потрібно. Ми підібрали прості, корисні й легкі страви для тих, у кого катастрофічно бракує часу вранці. Фритатта з грибами Автор: Andrew Scrivani for The New York Times Апетитний сніданок готують за 15 хвилин. Інгредієнти: яйця – 4 шт. печериці свіжі – 300 г цибуля – 1 шт. пармезан – 1 ст. л. сіль, перець - за смаком Приготування: Обсмажити дрібно нарізані гриби з цибулею на оливковій олії. Додати сіль і перець. Збити яйця з двома ложками тертого пармезану і залити цією сумішшю гриби. Запікати фриттату в розігрітій до 180 градусів духовці 10 хвилин. Готову страву прикрасити зеленню та сиром. Бананові панкейки Автор: Anastasia Krylova from Pexels Можна подати із улюбленими фруктами та джемом. ЧИТАЙТЕ ТАКОЖ: Пухкі та ароматні: розкрили секрет гарбузових оладок Марти Стюарт Інгредієнти: борошно – 90 г молоко – 150 мл яйце – 1 шт. вершкове масло – 20 г мед – 1 ч. л. розпушувач – 2 ч. л. банан – 2 шт. дрібка солі Приготування: Змішати в мисці сипучі інгредієнти: борошно, розпушувач і сіль. Банан перетерти в пюре. Додати яйця, розтоплене масло і молоко. Збити в блендері. Обережно з'єднати з борошном, розпушувачем і сіллю. Смажити панкейки на середньому вогні з двох боків. Перед подачею прикрасити фруктами та додати улюблений джем за бажанням. Рулет з омлету та овочів Автор: pinterest.com Начинку слід закручувати у гарячий омлет, так він не порветься. Інгредієнти: яйця – 1-2 шт. молоко - 30 мл лаваш – 1 лист помідор - 1 шт. гриби - 50 г цибуля - 1 шт. Приготування: Приготувати класичний тонкий омлет з 1-2 яєць і молока. Начинку із тушкованих овочів – обсмажених на сковорідці, викласти на омлет з лавашем та скрутити у рулет. Подавати гарячим. Сандвіч з сиром і помідорами Автор: Ponyo Sakana from Pexels Булочку для сандвіча можна обрати будь-яку. Інгредієнти: булочка – 1 шт. помідор – 1 шт. сир твердий – 50 г Приготування: Покласти між половинками зернової булочки 2 шматочки помідора і 50 г нежирного сиру. Готувати в мікрохвильовій печі або на електричному грилі, поки сир не розплавиться. За бажанням додати улюблений соус. Солоні сирники Смакують із сметанним соусом із додаванням часнику та зелені. Інгредієнти: сир – 300 г бринза – 50 г яйце – 1 шт. борошно – 2 ст. л. кріп, кінза, спеції – за смаком оливкова олія - за смаком Приготування: Натерту бринзу та сир викласти у глибоку посудину. Додати дрібно нарізану зелень, борошно та яйце, перемішати. У сковороді розігріти олію. Сформувати невеликі сирники, присипати їх борошном й обсмажити в олії з двох сторін до рум'яної скоринки. Готову страву подавати зі сметаною. Існує сніданок, який нормалізує рівень цукру в крові. Якраз вранці часто рівень глюкози буває найвищим. Снідати треба яєчнєю з помідорів і жмені грибів. × deztop.net Якщо ви помітили помилку у тексті, виділіть її мишкою та натисніть комбінацію клавіш Alt+A Коментувати Поділитись: