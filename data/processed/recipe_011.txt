TITLE: Меню на Новий рік 2026 [прості страви – рецепти] | Допис SOURCE: https://dopys.com/meniu-na-novyy-rik-2023-retsepty/ LANGUAGE: ua RETRIEVED: 2025-12-15 Меню на Новий рік 2026 повинно включати найкращі рецепти страв, які смакуватимуть всім членам сім’ї. Дехто новорічне меню намагається “підігнати” під тварину-тотем прийдешнього року, дехто виходить зі смакових вподобань своєї родини. В обох випадках принцип має бути один – щоб було смачно. Що приготувати на Новий рік? Очевидно, частина господинь будуть шукати рецепти, які б підходили для тотема року прийдешнього. Так би мовити, щоб його задобрити. Нагадаємо, 2026 рік – це рік Червоного Вогняного Коня . Відповідно, новорічне меню 2026 року , в такому випадку, повинно відповідати заданій тематиці. На стіл варто поставити страви, які прийдуть до вподоби символу року. Чимало господинь проводять безліч годин на кухні, тим самим готуючи вишукане меню на Новий рік. У нашій же підбірці ми подаємо просте Новорічне меню 2026 , адже зважаємо на той факт, що 31 грудня і так багато клопотів, тож приготування святкової вечері бажано звести до кількох годин. Але це не позначиться на якості. Наші страви на Новий рік 2026 будуть прості, але вишукані на вигляд. Ми рекомендуємо, щоб на новорічному столі були закуски, які гості першими з’їдають і тим самим готуються до прийому інших наїдків. Також мають бути новорічні салати, основна страва та десерти або ж випічка. Звісно, ми радимо готувати те, що люблять всі члени родини. Але Новий рік – це також час для експериментів. Чому б не приготувати ту страву, про яку ви давно мріяли, але ніяк руки не доходили зробити. Цим самим ви здивуєте рідних новими смаками. Головне – щоб все вдалося. Якщо такої впевненості нема, спробуйте заздалегідь потренуватися у приготуванні нової страви, щоб 31 грудня вона гарантовано вдалася. Новорічні закуски – це ніби прикраса столу. Зазвичай вони яскраві, дивують своїм виглядом. Та головний їх критерій – вони повинні бути смачними. А що можна приготувати на Новий рік всього за кілька хвилин? Правильно – це канапе. Канапе з огірком і лососем Для приготування нам знадобляться такі інгредієнти: житній хліб; лосось; огірок; сир; лимон. Як приготувати канапе: Наріжте житній хліб невеличкими квадратиками або кругами (зробити це можна звичайною склянкою). У нашому випадку канапе матимуть круглу форму. Потім змастіть його розім’ятим сиром (бажано сир брати більшої жирності). На змащений хлібець покладіть шматочок огірка, а на нього – невеличкий слайс лосося. Збризніть буквально каплею лимона і якщо потрібно, то зверху додайте дрібочку меленого перцю. Прикрасьте зеленню. Закуска з бекону та чорнослива Це ще одна проста закуска на Новий рік. Приготувати можна всього за кілька хвилин. Якщо ця страва сподобалась, тоді підготуйте такі інгредієнти: бекон – 4 довгі полоски, чорнослив без кісточок – 8 шт, сир ДорБлю, хліб. Рецепт приготування: Для початку зверніть увагу на чорнослив. Якщо він доволі жорсткий, тоді замочіть його на кілька хвилин у гарячій воді, а потім щвидко обсушіть паперовим рушником. Обмотайте беконом чорнослив, закріпіть шпажкою та поставте на деко. Потім розігрійте духовку до 180-200 градусів та поставте орієнтовно на 15 хвилин. Бекон повинен стати золотистим. Наріжте шматочки хліба розміром орієнтовно 4 x 4 сантиметри та поставте на те саме деко, в якому запікався бекон. Там повинен був залишитись жир, ось у ньому і потрібно обсмажити скибочки хліба з обох сторін до золотистого кольору. Сир наріжте кубиками. Далі все скріпіть шпажками у такому порядку: знизу хліб, потім чернослив у беконі, зверху шматок сиру. Новорічна закуска з лаваша Ця закуска готується буквально за кілька хвилин із мінімум інгредієнтів. Звичайний круглий лаваш поріжте немов піцу. У вас повинні вийти такі собі трикутники, які імітуватимуть форму ялинки. Далі візьміть м’який кисломолочний сир та перемішайте його з подрібненим шпинатом. Повинна вийти кремоподібна зеленувата маса. Змастіть цією масою лаваш, а зверху прикрасьте шматочками помідора чи болгарського перцю. Але інгредієнти можуть бути різними. Можна взяти ще ковбасу, горошок та інші продукти. Для імітації стовбура, знизу встроміть у лаваш соломку (якщо її немає, можна просто на шпажках подавати). Останнім часом у мережі багато рецептів сирних кульок з різними начинками. В якості страви на Новий рік 2025 , можна приготувати схожі кульки, але з картоплі. Буде така собі новинка. Рецепт закуски на Новий рік Для приготування нам знадобиться: картопля – 5-7 штук, вершкове масло – 50 грам, яйця – 2 штуки, приблизно 1 столова ложка з гіркою муки, сухарі для панірування, спеції, олія для смаження, трішки нашаткованої зелені. Рецепт цієї новорічної закуски дуже простий: Відваріть картоплю і розімніть її у пюре. Додайте трішки олії, 2 яйця та зелень. Перемішайте і доведіть спеціями до смаку. Далі додайте трішки борошна, щоб легше вимісити тісто. Сформуйте невеликі кульки (перед цим обваляйте долоні мукою, так легше буде їх розкачувати) та обваляйте в сухарях. Обсмажте до золотистого кольору у фритюрі або ж у каструлі. Якщо думаєте над тим, що приготувати на Новий рік найшвидше, тоді придивіться до цих бутербродів. Їх реально зробити за 5-10 хвилин, залежно від кількості. Такі бутерброди на Новий рік можна приготувати за кілька хвилин Список інгредієнтів невибагливий: батон – 1 шт, вершкове масло – для намащування, тіршки укропу, ікра. Як готувати: Ви можете просто нарізати і намастити батон, а можете зробити їх ідельно круглими. В такому разі вони будуть ефектно дивитись. Досягнути ідеального кругу можна за допомогою кулінарного кола, а можна вирізати звичайною склянкою. Намастіть злегка розтопленим маслом (на тверде з морозильника не буде так добре липнути кріп) бутерброди. Кріп дрібно нашаткуйте і обіліпіть краї. Зверху рівномірно викладіть ікру. Новорічні салати – це те, що господині найчастіше бажають урізноманітнити. Адже смачним салатом можна неабияк здивувати рідних і гостей. Ми не будемо подавати традиційні салати, які господині вже по пам’яті знають готувати, а спробуємо здивувати та подати нові. Отож, наші нові салати на Новий рік 2026 . Новорічний салат з ананасом, куркою та шампіньйонами Інгредієнти, з яких готується салат: куряче філе – 300 грамів, твердий сир – 100 грамів, яйця – 5 шт., печериці – 200 грамів, ананас – 200 грамів, огірки – 1 шт., цибуля – 1 шт., майонез – 100 грамів, рослинна олія – 20 грамів, сіль – за смаком. Рецепт новорічного салату: Для приготування салату необхідно відварити яйця та куряче філе. Опісля обидвом продуктам дайте час, щоб вони остигли. Цибулю очистіть від лушпиння, промийте в холодній воді й дрібно наріжте. Печериці промийте і наріжте скибочками. На гарячу сковороду налийте трохи олії й обсмажте гриби разом із цибулею 4-5 хвилин. Не забувайте помішувати, щоби нічого не підгоріло. Гриби трохи підсоліть під час смаження. Обсмажені гриби повністю остудіть. Для складання салату використовуйте кулінарне кільце (16-20 см) або борт від роз’ємної форми. Поставте кільце на широке блюдо. Куряче філе дрібно наріжте і викладіть у кільце першим шаром салату. Трохи притисніть м’ясо, щоб воно лягло щільніше. Цей шар та всі наступні змащуйте майонезом. Наступним шаром викладіть обсмажені гриби. Огірок помийте та наріжте маленькими кубиками. Викладіть нарізані огірки у форму, трохи притискаючи їх. Яйце очистіть від шкаралупи й натріть на тертці. Рівномірним шаром розподіліть терті яйця по салату. З консервованих ананасів злийте рідину. Самі ананаси наріжте дрібними кубиками та викладіть наступним шаром. Останнім шаром викладіть сир. Натріть його на дрібній або середній тертці та рівномірно розподіліть по всій поверхні салату. Покладіть салат у холодильник на кілька годин, щоб він просочився й охолонув. Перед подачею зніміть із салату кільце. Прикрасьте салат та подавайте до столу. Для прикрашання можна використовувати свіжу зелень, ягоди або скибочки обсмажених печериць. Смачного! Ця страва насамперед приваблює своїм виглядом. Погодьтесь, не часто доводиться куштувати салат у вигляді мандаринів. Як готується салат “Мандарини” Для приготування нам потрібні такі інгредієнти: 300 грамів курячого філе, 3 яйця, 2 моркви, 1 зубчик часнику, 2 плавлених сирки, 3 столові ложки майонезу, зелень. Як його приготувати: Відваріть моркву, після остигання її почистьте та натріть на дрібній тертці. Плавлений сирок поставте на кілька хвилин у морозилку, далі його натріть на дрібній тертці. Відваріть яйця, остудіть, почистьте та натріть на крупній тертці. Змішайте їх із сирком. Відварене філе у підсоленій воді подрібніть у блендері. Висипте цей фарш у миску з натертими сирком та яйцями, додайте майонез та перемішайте. Починаємо формувати «мандаринки». На харчову плівку викладіть трохи моркви, далі зліпіть кульку з фаршу та викладіть її по центру. Заверніть плівку в кулю таким чином, щоб верхній шар був морквяним. Загалом зліпіть кульки з решти фаршу. Зверху на «мандарини» поставте зелень. Швидкий салат рецепт Рецепт цього салату ми вже подавали. Він дуже простий у приготуванні, буквально кілька хвилин і все. Головне, щоб були потрібні інгредієнти. Список інгредієнтів та рецептуру дивіться за цим посиланням. І це ще не весь список салатів, які ми пропонуємо приготувати на Новий рік. Блог “Допис” зробив окремо велику статтю про новорічні салати. У ній подаємо наступні рецепти: червона риба та авокадо – ідеальне поєднання до новорічного столу, салат на Новий рік “Шишки”, новорічний салат з горіховою заправкою, святковий салат у склянці. Отож, якщо Вас зацікавив один з цих рецептів, то переходьте за посиланням вище. Меню на Новий рік 2026 повинно включати обов’язково вишукану страву. Ми пропонуємо зробити запечену рибу та подати її зі смачним соусом. Запечена риба із соусом Для приготування нам знадобиться: сьомга, гарбуз, картопля, крем-сир, приправи. Для соусу візьміть зелену цибулю, селеру, йогурт, сіль та лимонний сік. Рецепт: Візьміть приправи для риби і сіль та обробіть ними рибу. Картоплю посоліть, а гарбуз наріжте на скибочки та трохи посипте цукром. Змішайте вершки, часник та крем-сир. Покладіть рибу, картоплю та гарбуз у фольгу, зверху полийте сиром-вершками. Запікайте до повної готовності риби (це близько 40 хвилин). Як все буде готове, викладіть на тарілку та подавайте із соусом, зробленим на основі йогурту. У наше меню на Новий рік 2026 також включені смачні десерти. Для початку пропонуємо приготувати імбирне печиво, яке є дуже популярним під час зимових свят. Імбирне печиво Отож, візьміть: борошно – 200 грамів, мелений імбир – 1 чайну ложку, молоко – 30 мілілітрів, цукор – 100 грамів, сода – половину чайної ложки, мелена кориця – 1 чайну ложку, яйце – 1 шт., вершкове масло – 100 грамів. Рецепт імбирного печива: Збийте із цукром тепле вершкове масло. Опісля додайте жовток яйця і перемішайте. Порційно додавайте муку та перемішайте. Далі всипте імбир, соду і корицю. Замісіть тісто та відкладіть його у холодне місце орієнтовно на 20 хвилин. Розкатайте тісто та формочками виріжте з нього печиво. Деко застеліть пергаментом, викладіть печиво та випікайте близько 10 хвилин при температурі 180 °C. Після можна прикрасити глазур’ю або декоративною помазкою із кондитерського шприца. Далі ще один десерт – “Сніговички”. Він дуже сподобається малечі, адже виглядає дуже симпатично. Новорічний десерт “Сніговички” Приготувати його можна з: вершкового масла – 85 грамів, цукру – 150 грамів, борошна – 150 грамів, півтори ложки розпушувача, двох яєць, половини чайної ложки ваніліну, молока – 120 мл, дрібки солі. Для крему знадобиться сир (150 грамів), жирні вершки (50 мл), вершкове масло (150 г) та цукрова пудра (150 г). Рецепт: Масло збийте з цукром. Додайте яйця, ванілін, половину сухих інгредієнтів і молоко.Гарно перемішайте. Далі додайте другу частину сухих інгредієнтів та знову вимішайте. Викладіть у формочки для мафінів і запікайте при температурі 180 градусів близько 20 хвилин. Готуємо крем: змішайте всі інгредієнти та збийте міксером. Поставити на 20 хвилин у холодильник. Далі стилізуйте сніговичків, як на фото вище. Десерт на Новий рік 2024 Цей десерт на Новий рік 2026 дуже простий у приготуванні. Для цього смаколика нам необхідно взяти: 200 грамів кисломолочного сиру, 4-5 штук бананів (мають бути сильно спілі або навіть переспілі), 1 куряче яйце, 2 столові ложки борошна, 4 столові ложки цукру. Готується він наступним чином: Стиглі банани за допомогою блендера збийте у пюре. Це також можна зробити виделкою, але тоді буде довше і консистенція не буде такою однорідною. В окремій мисці виделкою розімніть сир, додайте в нього яйце та борошно. Все це перемішайте. Бананове пюре викладіть у сирну масу та перемішайте. Ось це “тісто” викладіть у форму та запікайте близько 20 хвилин при температурі 180 градусів. Зверху повинна утворитись рум’яна скоринка. Після готовності, зверху ви вже можете прикрасити сирно-банановий чизкейк на ваш смак. Можна це все прилити топленим шоколадом. А можна подавати з вершками, перемішаними зі шматочками банана. Або – з домашнім згущеним молоком. Плавлений сирок у торті? А чому б і ні, адже цей рецепт дає змогу приготувати дуже ніжну та неймовірну випічку. Розпочнемо з інгредієнтів. Для приготування візьміть: бісквітне (або цукрове) печиво (“До кави” або інше) – 180 грамів, масло вершкове – 80 грамів, сир вершковий (плавлений) – 200 грамів, вершки жирністю не менше 33% – 150 мл, вода – 25 мл, цукрова пудра – 50 грамів, ванільний цукор – буквально на кінчику ложки, желатин – 5 грамів. Новий рецепт торта із печива та плавленого сирка Як готувати: Поламайте на шматочки печиво і вкиньте у блендер. Далі розтопіть масло на паровій бані й вилийте його поверх печива. Збийте блендером до однорідної маси. У форму для випікання, попередньо застеленою фольгою, викладіть мокру крихту з печива. Рівномірно викладіть суміш на дно і сформуйте бортики висотою близько 2 сантиметрів. Далі відкладіть у холодильник на годину. Тим часом приготуємо начинку. Візьміть плавлений сирок (бажано без смакових добавок). Паралельно розведіть у воді желатин і залиште його на 10 хвилин. Воду можна теплу, так краще гранули розтануть. В мисці з’єднайте вершковий сир, цукрову пудру та ванільний цукор. Збийте все міксером до однорідної маси. Опісля додайте желатин. Ще раз збийте, але на цей раз на малій швидкості. В окремій посудині збийте жирні вершки (повинна вийти однорідна тягуча маса). Відразу всипте їх до маси із вершкового сиру й вимішайте до однорідності. Викладіть начинку на основу торта і покладіть в холодильник на 3-4 години. Далі, за бажанням, його можна прикрасити. Наприклад, цедрою апельсина і м’ятою. Торт без випічки за 10 хвилин Насамкінець ми подаємо рецепт новорічного торта. Його не потрібно випікати, а на приготування ви потратите орієнтовно 10 хвилин. З яких інгредієнтів він складається та саму рецептуру можна поглянути за цим посиланням. Як бачите, ми підібрали досить просте, але водночас вишукане меню на Новий рік 2026 . Такі новорічні закуски, салати, десерти та основну страву легко готувати. Пам’ятайте, що головне завдання – новорічне меню повинно в першу чергу подобатись рідним. Насамкінець зазначимо, що блог “Допис” раніше опублікував календар на 2026 рік на кожен місяць. закуски на Новий рік меню Новий рік рецепт салати на Новий рік