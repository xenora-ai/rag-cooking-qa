TITLE: Як швидко приготувати смачну кашу з маслом — прості рецепти SOURCE: https://www.milkalliance.com.ua/blog/ua/stattya/yak-shvydko-pryhotuvaty-smachnu-kashu-z-maslom-prosti-retsepty/amp LANGUAGE: ua RETRIEVED: 2025-12-15 Рецепт Як швидко приготувати смачну кашу з маслом — прості рецепти Що може бути простіше і корисніше для здоров'я, ніж звичайна каша з маслом? 09.10.2017, 17:14 Торгова марка з насиченою історією якості тривалістю понад півстоліття 0 Кашу маслом не зіпсуєш, є така народна приказка. І справді, що може бути простіше і корисніше для здоров'я, ніж звичайна каша з маслом? Гречана каша з маслом, пшоняна каша з маслом, кукурудзяна каша з маслом — про те, як приготувати кашу з маслом, розповідаємо в цій статті. 11 жовтня в усьому світі святкується Міжнародний день каші. Наскільки відомо, ця традиція родом з Великобританії — очевидно це зв'язано з тим, що британці дуже люблять вівсянку. Згодом смачне свято поширилося по всьому світу — щорічно 11 жовтня проводяться змагання з приготування каш, а в кафе і ресторанах подаються різні варіації каш. Міжнародний день каші — прекрасний привід, щоб приготувати смачну і корисну кашу. Тим більше, що це досить просто. Спеціально до цього дня ми підібрали прості рецепти смачних каш: гречаної, пшоняної та кукурудзяної. Півгодини часу — і каша готова! Почнемо! Ми вже писали про те, як приготувати рисову кашу , як приготувати манну кашу на молоці та як приготувати вівсяну кашу . У цій статті ми розповімо про те, як готувати гречану кашу, пшоняну кашу і кукурудзяну кашу. Як приготувати гречану кашу з маслом — секрети і рецепт Напевно, одна з найсмачніших і найпростіших в приготуванні каш, це гречана каша з вершковим маслом. Для того щоб приготувати гречану кашу, вам знадобляться такі інгредієнти: 1 склянка гречаної крупи 2 склянки води Сіль за смаком Харчова сода — на кінчику ножа (за бажанням) 2 столових ложки вершкового масла Гречану крупу промийте під проточною водою. Висипте крупу в каструлю з товстими стінками і залийте водою. Поставте каструлю з крупою на вогонь і доведіть до кипіння. Зменшіть вогонь і варіть кашу приблизно 15 хвилин або до готовності. Коли в каструлі залишиться третина води, додайте сіль і харчову соду (соду — за бажанням). Коли каша буде готова, заправте її вершковим маслом і укутайте в ковдру. Залиште кашу в ковдрі ще на 15 хвилин, і можна подавати на стіл. Смачного! Як приготувати пшоняну кашу з родзинками — простий рецепт Якщо порівнювати з гречкою, рисом або вівсянкою, то пшоняна каша менш популярна. І абсолютно даремно. Пшоняна каша — це смачна та корисна каша, яка до того ж готується дуже просто. Розповідаємо, як готувати: 1 склянка пшоняної каші 2 склянки води 1 склянка молока — за бажанням (або ще 1 склянка води) Сіль — за смаком 2 столових ложки вершкового масла 2 столових ложки родзинок Кориця — за смаком Пшоняну кашу добре промийте спочатку холодною водою, потім окропом. Окріп злийте. Промиту кашу залийте двома склянками води і поставте на вогонь, доведіть до кипіння. Зменшіть вогонь і варіть кашу, поки вода не випарується. Додайте в кашу молоко, сіль і корицю. Варіть на повільному вогні, постійно помішуючи. В кінці додайте в кашу промиті родзинки і вершкове масло. Смачного! При бажанні, в кашу можна додати трохи меду або солодкого сиропу. Як приготувати кукурудзяну кашу з сиром Особливість цієї каші в тому, що вона готується з тертим сиром чеддер, за рахунок чого каша виходить ще смачніша! Щоб приготувати таку кашу, вам знадобляться інгредієнти: 1 склянка кукурудзяної муки 2 склянки молока 2 склянки води Дрібка солі та чорного перцю 2 столових ложки вершкового масла 0,5 чашки тертого сиру чеддер Молоко і воду доведіть до кипіння. Поступово додайте кукурудзяну муку. Посоліть і поперчіть. На повільному вогні варіть кашу приблизно 10 хвилин, постійно помішуючи. Зніміть кашу з вогню, додайте сир і вершкове масло, добре перемішайте. Укутайте кашу в ковдру, щоб розтопився сир. Смачного! З кукурудзяним борошном можна також приготувати гуцульський бануш з бринзою. Про те, як це зробити, читайте в статті Що приготувати з бринзою — смачні страви закарпатської, словацької та турецької кухні . Торгова марка з насиченою історією якості тривалістю понад півстоліття 0