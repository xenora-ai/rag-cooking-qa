TITLE: Смачна домашня піца - рецепт справжньої італійської страви SOURCE: https://www.unian.ua/recipes/vkusnaya-domashnyaya-picca-neskolko-receptov-dlya-kazhdogo-12143910.html LANGUAGE: ua RETRIEVED: 2025-12-15 Рецепти читать на русском Домашня піца як в Італії: ТОП-4 перевірених рецепта Віолетта Орлова 14:15, 16.02.23 6 хв. Смачна піца легко вийде в домашніх умовах, адже потрібні інгредієнти вже напевно є у вашому холодильнику. Купити готову піцу сьогодні не складе труднощів. Але ще краще і приємніше приготувати домашню піцу, рецепт якої ми вам зараз розповімо. До того ж, зробити смачну піцу в духовці не так і складно, а потрібні інгредієнти можна знайти майже в будь-якому холодильнику. Піца - рецепт тіста з дріжджами і без Піца Маргарита - вічна класика Піца 4 сиру - ароматний рецепт без м'яса Піца пепероні - рецепт гострої страви Гавайська піца - не італійський рецепт До речі, ми вже розповідали, що таке піца на сковороді і як її швидко приготувати. Відео дня Піца - рецепт тіста з дріжджами і без Тісто для піци - одне з трьох основних складових цієї страви. Є кілька рецептів тіста, головна відмінність яких - використовуються в ньому дріжджі чи ні. Рецепт без дріжджів досить простий, і щоб приготувати таке тісто, багато часу не буде потрібно. Вам знадобиться: дві склянки борошна; склянка сметани; 2 столові ложки вершкового масла; два яйця; половина чайної ложки солі; одна ст. л. цукру. Готуємо тісто: борошно просіяли, додали яйця, сметану, цукор, розтоплене масло і сіль. Потім місимо все це до однорідного стану і формуємо кульку. Накриваємо і на пів годинки залишаємо в спокої. Після цього можна розкатувати тісто й класти начинку. Тісто для піци дріжджове вимагає трохи більше часу. Для нього нам знадобляться: борошно, вода, десять грамів дріжджів, сіль (за смаком) і ложка оливкової олії. Змішуємо всі ці продукти (на одну частину води потрібно три частини борошна), і ставимо в тепле місце, щоб дріжджі "попрацювали", і тісто зійшло. Займе це приблизно годину. Тепер тісто можна розкатувати тісто й накладати начинку - соус, сири і що ще душі завгодно, а потім відправляти піцу в гарячу духовку на 5-7 хвилин. А ось ще один рецепт тіста, завдяки якому піца домашня вийде смачною. Для нього потрібно: сухі дріжджі - одна чайна ложка; вода - третина склянки; молоко - чверть склянки; борошно - одна склянка; сіль - ¼ чайної ложки; олія оливкова - 1-2 ст. ложки. Воду й молоко потрібно підігріти приблизно до 30 °C, всипати борошно, сіль і дріжджі, перемішати. Потім додати масло, замісити до еластичного стану і відправити в тепле місце на 40-60 хвилин. Після цього тісто можна розкатувати, змащувати соусом, додавати начинку, і відправляти на 15-20 хвилин в духовку, розігріту до 200 °C. До речі, форму для випічки попередньо варто трохи змастити олією. А щоб тісто не здувалося, проколоти його виделкою в декількох місцях. З тестом розібралися, тепер до начинки. Правила тут і є, і немає одночасно: якою буде піца домашня залежить тільки від ваших смаків. Адже так, власне, і з'явилося колись це блюдо! Але, існують і усталені рецепти, які вимагають дотримання певних нюансів. Піца Маргарита - вічна класика Основа начинки - соус і сир, яким слід приділити особливу увагу. Найбільш правильними начинками вважаються томатний соус і сир моцарелла. І власне, це і є рецепт класичної і неймовірно популярної піци - Маргарита. Щоб її приготувати, наносимо на тісто соус, розкладаємо моцарелу. Ще можна додати нарізаний свіжий помідор. Ставимо в духовку на 5-10 хвилин - готуємо до золотистої скоринки і розплавленого сиру. Для краси можна додати базилік і орегано. Піца 4 сиру - ароматний рецепт без м'яса Основа начинки у цій піци (не дивуйтеся) - сир. Точніше - чотири різних види сирів. А саме: моцарелла, пармезан, горгонзола (або будь-який інший сир з блакитною пліснявою) і емменталь (або маасдам). Цікавий факт: справжню італійську моцарелу роблять виключно з молока буйволів. На 250-300 грамів тіста нам знадобиться: 100 грамів моцарели; 100 гр. емменталя або подібного сиру; 50 гр. горгонзоли або аналога; 50 гр. пармезан; оливкова олія (1 ст. ложка); спеції за смаком. Розкачане в 2-3 мм тісто для піци змащуємо олією. Або тонким шаром вершкового або томатного соусу. При бажанні можна посипати спеціями, наприклад - орегано. На тісто кладемо нарізані моцарелу, потім Емменталь, горгонзолу, і посипаємо тертим пармезаном. Викладаємо на пергамент в розігріту до 220-250 °C духовку приблизно на 10-15 хвилин. Сир розплавився і почав трохи запікатися, а тісто підрум'янилося - значить піца готова! Для прикрашання можна додати листочки базиліка. Піца пепероні - рецепт гострої страви Нам знадобиться для начинки томатний соус, напівтверда моцарелла і ковбаса пепероні. Тісто змащуємо соусом, кладемо нарізаний або крупно натертий сир, зверху розкладаємо тоненько нарізану ковбаску. Випікати при 250 °C потрібно 8-10 хвилин. Пепероні можна замінити іншим сортом, наприклад - чорізо. Оскільки класична пепероні містить перець, як і чорізо, їх можна замінити не гострою ковбасою, наприклад - салямі. Гавайська піца - не італійський рецепт Курка та ананас в італійській піці? Забудьте, такого не може бути! Але раз піца гавайська, тоді чому б і не використовувати два цих продукти? Для її приготування беремо ананаси, куряче філе (або шинку), консервовану кукурудзу. Куряче філе попередньо потрібно зварити. Тісто змастити соусом, викласти курку або шинку, ананаси, посипати зверху тертим сиром. Випікати 15-20 хвилин при 200°C. Як ви могли помітити, ми не вказували точну кількість інгредієнтів у начинках. Використовуйте на око стільки, скільки вам подобається, але все ж не втрачайте відчуття міри. Вас також можуть зацікавити новини: Чим можна замінити харчові дріжджі: варіанти на вибір на всі випадки життя Справжня італійська лазанья: простий рецепт традиційної запіканки Названа світова столиця вуличної їжі: в топі млинці лайфхаки Допоможіть проєкту Підтримайте нас Читати УНІАН в Telegram УНІАН в Google News Новини партнерів Послуги Реклама Пресцентр Фотобанк Моніторинг