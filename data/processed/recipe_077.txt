TITLE: 4 рецепти супів, від простого до складного SOURCE: https://www.prekrasno.recipes/post/four-soup-recipes LANGUAGE: ua RETRIEVED: 2025-12-15 це дуже великий пост, тому довгого вступу не буде. це мої супи, які я готую постійно, вже декілька років, трохи змінюючи рецепт під настрій. ви теж так робіть: візьміть ці супи за основу, а потім додавайте своє, або змінюйте інгредієнти. м’ясо можна пробувати міняти на те, що більше до смаку. просто в нас вдома більше їдять пташине м’ясо, особливо курку. а ви робіть, як смачніше буде. якщо не готові робити суп, то подивіться, як зварити бульйон: він стане основою для ваших подальших експериментів, підійде і для курячого супу, і як основа для том-яму, і основа для борщу. та і сам по собі може виступати повноцінною стравою, адже курячий бульйон зі зеленню та хлібчиком це дуже смачно. ніхто не любить супи так сильно, як я їх люблю. сподіваюсь, вам вони також сподобаються. вершковий зимовий суп з гливами та куркою ree 2,5 л. води велике філе курки (або два середніх) 400 грамів глив 3 великі картоплини 1 морква 150 грамів вершків 33% півпучка зеленої цибулі сіль, чорний молотий перець для бульйону: дві палички селери 1 маленька морква 1 середня цибуля лавровий лист перці до смаку горошком курячий суп, але нетиповий 1. варимо бульйон: курку, селеру, маленьку моркву, цибулину, лавровий лист і перець горошком залити холодною водою і довести до кипіння. потім зробити вогонь мінімальним, накрити каструлю кришкою і варити стільки, скільки вистачить терпіння. мене вистачає на 1 годину. 2. курячий бульйон процідити, курку вийняти і дати охолонути. варені овочі можна подрібнити і кинути в суп, а можна не використовувати далі: як хочеться. 3. знову нагріти бульйон. поки він гріється, нарізати дрібним кубиком моркву, середнім — картоплю. одне і друге вкинути в суп, перемикнути на середній вогонь і трошки поварити. 4. поки вариться, в сковорідці розігріти олію і обсмажити в ній гливи, нарізані щедрими шматками. обсмажувати до рум'яної скоринки і горіхового аромату. коли будуть готові — вкидай гриби до супу. 5. курку розділи на волокна руками або виделками і вкидай в суп. 6. туди ж додай мілко нарізану зелену цибулю. 7. доводимо все до смаку: вливаємо в суп 150 грамів вершків (можна більше, якщо тобі хочеться), додаємо чорний молотий перець і сіль. спробуй: чи все смачно? якщо все супер, накрий кришкою і дай постояти ще 10 хвилин на малому вогні. якщо картопля і морква зварились, то можна виключати. готово! найпростіший гарбузовий суп ree 500 грамів гарбуза, 1 велика картоплина, 200 грамів грибів 100 грамів цибулі, 100 грамів моркви, 100 грамів солодкого перцю 200 грамів вершків 20% сіль, чорний перець, тим’ян, мускатний горіх зелень, насіння, ароматична олія до смаку базовий ніжний овочевий суп. рецепт підходить для рівня кулінарії “я ще навіть не початківець” 1. гарбуз, картоплю і солодкий перець нарізати шматочками довільного розміру та форми і скласти в каструлю. 2. в сковороді підсмажити гриби, цибулю і моркву, додати засмажене в каструлю до овочів. 3. залити водою так, щоб вона ледь закривала овочі і варити на середньому вогні до готовності (коли овочі стануть дуже м’які). 4. додати сіль, перець, тим’ян (лише листочки!) і вершки. поварити все разом ще хвилин 10 і збити в однорідне пюре занурювальним блендером. 5. мені дуже подобається викладати на такий суп-пюре насіння або горішки (для текстури), прикрашати зеленню та ароматичними оліями. на фото суп прикрашений чілі-олією, але класно буде і з кунжутною, і з часничною. готово! мій улюблений суп з курячими фрикадельками ree 2 л. води 1 куряче філе 2 філе курячого стегна (без кісток та шкіри) 1 середня морквина 3 картоплини 250 грамів броколі 150 грамів солодкого червоного перцю 2-3 зелених цибулей спеції для фрикаделек: куркума, чорний перець, червоний перець, часник сухий для бульйону: 2 палички селери маленька цибуля пів-морквини спеції для супу: сіль, чорний перець, духмяний перець, лавровий лист смачний суп на будь-яку життєву ситуацію. 1. селеру, цибулинку, чорний і духмяний перець горошком, лавровий лист і пів морквини залити водою і доводити до кипіння. після того потримати на вогні ще до 30 хвилин і витягти з води усі овочі та ароматики. 2. тепер робимо фрикадельки. рецепт простий: куряче філе і стегна подрібнити в фарш. до нього додати мілко нарізану зелену цибулю і спеції. зауважу, що червоного перцю треба додавати зовсім небагато: просто, аби фрикадельки були трошки “спайсі”. 3. основа для супу має кипіти на середньому вогні. мокрими руками формуй фрикадельки такого розміру, як тобі хочеться і акуратно клади в суп. 4. як закипить знову, додавай в суп моркву, порізану кубиком. після того, почергово — картоплю, солодкий перець і суцвіття броколі. варити все потрібно на середньому вогні, аби не розквасилось. тут же можна посолити. 5. коли картопля стане м’яка, суп потрібно спробувати на сіль і довести до смаку, якщо захочеться. 6. їсти з зеленню і смачним хлібом. готово! суп з манду, азійськими пельменями з куркою та креветкою ree 400 грамів курячого стегна зі шкірою та кісткою 250 грамів креветок 1 середній або маленький цукіні зелена цибуля 100 грамів сушених шиїтаке (або дві жмені інших грибів до смаку) 1 велика морква 1 цибулина 1 пакування тіста для гьодза або 200-250 грамів тіста на вареники/пельмені (що це таке, або як зробити, можна подивитись ось тут) паличка селери паличка кориці духмяний перець горошком 3-5 штучок рибний соус гострий перець мелений кунжут це нормальний суп з пельменями. рецепт трохи багатоетапний, але воно того варте. 1. поставити варитись бульйон. для цього зі стегон зняти шкіру та вийняти кістки і викласти це в каструлю. м’ясо стегон відкласти в сторону. до шкіри та кісток додати половину великої моркви, цілу цибулину, паличку селери, паличку кориці, духмяний перець. залити 2 літрами води і нагрівати до кипіння, а потім томити на повільному вогні. 2. в цей час м’ясо зі стегон перебити в фарш, до нього додати дрібно порізані креветки. 3. цуккіні натерти на дрібній терці і посолити, відтиснути зайву воду і додати до курки з креветкою. туди додавай 2 ч.л. рибного соусу, дрібно порізану зелену цибулю (дрібку-дві) гострий перець до смаку, сіль. добре вимішати. це начинка для пельменів. 4. ліпимо пельмені: на тонко розкачане кружальце тіста кладемо чайну ложку начинки, загортаємо спочатку, як вареник, а потім з’єднуємо кінці вареника. виходить такий круглий пельмень. робимо на всю начинку. 5. з бульйону дістаємо спеції і курку, і кістки. доводимо до кипіння і додаємо другу половину моркви, порізану тонкими смужками. 6. сушені шиїтаке або улюблені гриби нарізати також смужками (шиїтаке для цього потрібно заздалегідь розмочити в кип’ятку), і додати в бульйон. 7. спробувати на сіль, гостроту, додати спеції до смаку. 8. далі є два варіанти: або одразу покласти в киплячий бульйон бажану кількість пельменів, акуратно перемішувати щоб вони не розвалились і зварити. наступного разу повторити: розігріваючи суп, зварити в ньому стільки пельменів, скільки потрібно і подавати. або спочатку відварити всі пельмені і викласти їх на тарілку, а потім розігрівати просто бульйон і заливати необхідну кількість пельменів ним. перший варіант підходить, якщо ви збираєтесь з’їсти суп за 1-2 підходи, другий варіант ідеальний, якщо ви хочете їсти суп порційно і довго. 9. суп прикрашаємо зеленою цибулею, кунжутом та додатками за смаком. по суті, це такий ароматний суп з сушених грибів з пельменями, with a twist. готово! смачного і не мерзніть, будь ласка. українська кухня без м'яса м'ясо азійська кухня суп