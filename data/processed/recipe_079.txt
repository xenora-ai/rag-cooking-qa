TITLE: Зігріваючий смачний суп - що приготувати на обід — Шуба SOURCE: https://shuba.life/articles/7367-7-smachnih-supiv-na-shoden LANGUAGE: ua RETRIEVED: 2025-12-15 Гуцульський борщ Борщ зі свинячими реберцями та доброю ложкою сметани — це неймовірно смачний обід, SHUBA точно знає! Такий борщ неможливо уявити без гілочок свіжого чи сушеного чебрецю і квашеного білого буряка. До речі, приготувати ферментований (квашений) буряк — це як скласти два плюс два! Помістіть подрібнений буряк у банку і залийте чистою крижаною водою. Поставте у темне прохолодне місце на 3-4 дні. Вуаля, квашений буряк готовий! Рецепт борщу по-гуцульськи Гуцульський борщ Фото: Depositphotos Томатний суп із медом Суп із помідорами, солодким перцем, цибулею і медом настільки гарний, що ви відчуєте себе «як удома», куштуючи його де завгодно! Але потрібно спочатку приготувати суп за легким рецептом, а потім виконати ще декілька додаткових умов: додати до супу часникові грінки та подавати його тільки гарячим. Рецепт томатного супу з медом Рецепт часникових грінок Томатний суп із медом Фото: Depositphotos Гострий квасолевий суп із фаршем Густий, ароматний і трохи пекучий суп із фаршем, квасолею, перцем чилі і овочами чудово зігріє у будь-яку погоду. Скоріше скористайтесь рецептом, щоб розігріти кров! Рецепт квасолевого супу Квасолевий суп Фото: Depositphotos Курячий суп із локшиною Готуйте простий курячий суп із локшиною та не забудьте приготувати трохи більше, ніш звичайно. Цей суп настільки смачний, що зникне раніше, ніж ви очікували. Ароматний, насичений супчик можна приготувати з магазинною або домашньою локшиною. Рецепт супу з локшиною Рецепт домашньої локшини Курячий суп із локшиною Фото: Unsplash Грибний суп із топінамбуром Якщо бульба топінамбур — для вас ще не зовсім звичний продукт, радимо використати цей рецепт і дізнатися, чи до вподоби вам ця універсальна рослина. Структура топінамбура соковита і ніжна, а його смак нагадує картоплю, але трішечки солодше. Такі властивості для супу — саме те, що треба! Рецепт супу з топінамбуром Суп із топінамбуром та білими грибами Фото: Depositphotos Гороховий суп із м’ясом Поживний, смачний гороховий суп зовсім не потрібно представляти. Герой обідніх столів всіх часів і народів досі з’являється перед нами у тому ж вигляді, в якому з’являвся на столі наших пращурів. Універсальність і популярність супу легко доводить франко-канадський рецепт. Рецепт горохового супу з м’ясом Гороховий суп із м’ясом Фото: Depositphotos Гарбузовий суп із галушками Легкий овочевий суп із додаванням галушок — це страва для родинного обіду у неділю. Суп готується з гарбуза з морквою і цибулею, за його пікантність відповідає часник з невеликою кількістю молотого перцю, а за поживну частину — галушки з твердого сиру. Важко собі уявити, що такий ансамбль може не викликати фурору. Закріпити успіх вам допоможуть фрикадельки з медом і часником! Рецепт гарбузового супу з галушками Рецепт фрикадельок з медом та часником Гарбузовий суп Фото: Depositphotos Смачного! Будь-який із цих супів варто подавати з домашнім хлібом — приготуйте житній хліб на заквасці або простий білий хліб за нашими рецептами. Скопіювати Facebook Telegram Viber X Коментарі