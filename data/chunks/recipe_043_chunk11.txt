пів каструлі води, накрийте її марлею, зробіть натяг, наче в барабана, та закріпіть марлю товстою ниткою. Слідкуйте за тим, аби каструля стояла на відповідній за розміром камфорці й краї марлі не спалахнули. Ставте на плиту і коли вода закипить, можна викладати вареники на марлю. Зазвичай, вареники на парі готуються майже стільки ж часу, як і у воді – 7 – 10 хвилин, залежно від начинки. Начинка для вареників Почнемо з того, що у вареники можна запхати будь-що (і на Андрія часто це й роблять, дівчата кладуть у вареники навіть неїстівні предмети, як от монети). Класична начинка для вареників – це картопля, сир (солоний чи солодкий), їхня суміш, вишні та тушкована чи смажена капуста. Рідше, але все ж досить часто, готують вареники з лівером (м’ясною начинкою з субпродуктів), печінкою, яйцем з цибулею, чорницями чи полуницею (здебільшого сезонні варіанти страви), яблуками та корицею. Є й ті, хто любить цікаві начинки для вареників: калина з маком, солодкий щавель (так-так, той з якого варять борщ; для начинки сіль заміняють на цукор), повидло, сухофрукти (раніше часто готували з сушенею, з якої варили узвар). Радимо готувати начинку не за рецептом, а на свій смак. Аби точно вдалася, маємо кілька порад: Хочете якось урізноманітнити вареники з картоплею