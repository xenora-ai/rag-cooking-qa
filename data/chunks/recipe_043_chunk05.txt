обирали підходяще на борть (вулик з колоди) дерево і кидали в нього вареником. До якого прилипне – з того й вийде хороший вулик, де поселяться бджоли та нанесуть багато меду. Читайте також : Тертий пиріг, Яворівський та Гречана легуміна. Рецепти, аби ви приготували свій Пиріг Незалежності На Київщині вареники або гречані гулаки (великі вареники часто без начинки) варили до свята Вознесіння (на сороковий день після Великодня). Існувала навіть прикмета, яка зобов’язувала готувати цю страву: " треба варить гулакі, щоб були свині гладкі ". Вареники несли на другий день весілля дружки для молодої, жінки приносили їх для породілі. У таких випадках примовляли : " щоб повна була завжди, як вареник ". Звісно ж, не можна не згадати й про те, що вареники були головною стравою на рівні з млинцями, оладками та налисниками у сиропусний тиждень перед Великоднім постом. Головною начинкою на цей період року був кисломолочний сир. На Черкащині на Масницю готували "запікані вареники": їх відварювали, поливали маслом та сметаною, а потім запікали в печі. Тісто на вареники Просте тісто на вареники: у миску для тіста насипте борошна (залежно від того, скільки хочете наліпити вареників; як ніколи не робили цього, почніть з грамів 300), додайте дрібку солі, зробіть заглибину посередині, потроху