інгредієнту, чи просто способу приготування, кардинально змінює все. Вареники на пару зовсім не схожі на варені в окропі. Запечені в сметані та з грибами цілком "тягнуть" на делікатес, а заварне тісто на вареники лиш раз спробувавши ви не сплутаєте зі звичайним. Кажуть, на Андрія (30 листопада) треба обов’язково скуштувати вареників. Це має принести щастя на весь прийдешній рік. Не знаємо, чи буде у вас охота робити їх з різними жартівливими начинками, як от перець, монети, гудзики (пам’ятайте про безпеку з предметами, які легко проковтнути!) чи ворожити на варениках, але наполегливо рекомендуємо приготувати їх на вечерю. Буде смачно, ситно і атмосферно. А якщо ще долучити до ліплення всю сім’ю і увімкнути затишний зимовий плей-лист, вийде чудовий вечір до скарбнички спогадів. Пояснюємо, як готувати тісто на вареники за різними рецептами, як готувати вареники на пару, запечені вареники та радимо, які начинки спробувати. Як та з чим готували вареники у давнину Звичні для нас вареники – ті, які приготовані з пшеничного борошна вищого сорту. Традиційна начинка – картопля, сир, вишні чи іноді м’ясо. Давні ж вареники були інші. Часто їх готували з гречаного борошна чи того, яке було у господарстві (житнє, пшеничне, суміш, іноді з домішками висівок). Начинка ж могла бути практично будь-якою: