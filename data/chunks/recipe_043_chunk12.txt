калина з маком, солодкий щавель (так-так, той з якого варять борщ; для начинки сіль заміняють на цукор), повидло, сухофрукти (раніше часто готували з сушенею, з якої варили узвар). Радимо готувати начинку не за рецептом, а на свій смак. Аби точно вдалася, маємо кілька порад: Хочете якось урізноманітнити вареники з картоплею – додайте до пюре смажену цибулю чи шкварки, обсмажені гриби, твердий сир, кисломолочний сир та спеції. Дуже смачно виходить, коли до картопляної начинки додати звичайний чорний перець. Вареники з ягодами можна робити як зі свіжих, так і з заморожених або консервованих ягід. Консервовані і заморожені краще відкинути на дуршлаг, аби стекла зайва рідина. До заморожених варто додати трохи манки чи крохмалю – він вбере зайву вологу й буде зручніше ліпити. Врахуйте кислоту ягід, які обрали для начинки, – чим кисліші, тим більше цукру потрібно дати. За класичними рецептами для приготування начинки для вареників використовують варений або пропарений товчений (чи перемелений мак). Радимо скористатися готовою маковою начинкою – це суттєво зекономить час, з нею зручно працювати, вона вже містить цукор і чудово пасуватиме до вишень чи сиру. Лівер для начинки вареників готувати також не складно: курячу печінку, сердечка та шлуночки (підходять і свинячі, але курячі мають ніжніший смак та швидше готуються)