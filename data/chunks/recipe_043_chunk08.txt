– в окропі. Після того, як піднімуться на поверхню, кілька хвилин, залежно від начинки. Тісто на вареники на кефірі Вареники на такому тісті можна як відварювати, так і готувати на пару. Начинка підходить будь-яка, особливо добре пасує кисломолочний солодкий чи солоний сир та картопля з сиром. Інгредієнти: 400 мл теплого кефіру дрібка солі 1 ч.л. цукру 1 ч.л. соди 600 г борошна Приготування: До теплого кефіру додати сіль, цукор, соду та поступово замішуючи досипати борошно. Тісто має вийти м’яке, еластичне і не липнути до рук. Після замішування обгорнути в харчову плівку та залишити відпочити на 15 хвилин. Дріжджове тісто на вареники Любите пухкі вареники? То вам сюди! Беріть і зберігайте собі рецепт вареників на дріжджовому тісті від Клопотенка . Найчастіше начинкою для таких вареників слугують вишні або ягідна суміш, однак чому не спробувати інші. Має гарно смакувати така страва, начинена лівером, печінкою і, звісно, сиром. Інгредієнти: 15 г пресованих дріжджів (або 5 г сухих) 250 мл молока 2,5% 1 яйце 1 ч. л. цукру 1 ст. л. соняшникової олії 450 г борошна Дрібка солі Приготування: Заздалегідь дістати яйце з холодильника, щоб нагрілося за кімнатної температури. Молоко підігріти до кімнатної температури (можна перевірити тильною стороною долоні, воно має бути комфортне за