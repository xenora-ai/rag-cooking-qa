TITLE: Як приготувати смачну кашу | Секрети приготування страв з крупи – Гард.City SOURCE: https://thegard.city/articles/190551/sekreti-smachnoi-kashi-recepti-z-krupi LANGUAGE: ua RETRIEVED: 2025-12-15 Секрети приготування смачної каші та цікаві рецепти з крупи Фото: @valeria-aksakova Юлія Савва Журналістка 30 січня 2022 09:00 Як зварити смачну кашу? В кожної крупи є свої секрети. Обирайте: гречка, рис, булгур, пшоно чи перловка? А може, кускус або вівсянка? А ще з крупи можна приготувати не тільки кашу, але й чимало інших цікавих страв. Рецепти різних каш та не тільки зібрав для вас Гард.City : буде смачно! Як правильно варити кашу, щоб було смачно Насправді для кожної крупи є свої правила. Але спочатку запам'ятаймо універсальні правила для всіх круп: для приготування каш не підходить емальований посуд — в ньому страва може підгоріти; кашу бажано готувати в посуді з товстим денцем, керамічному чи з неіржавіючої сталі; каша буде смачнішою, якщо після приготування вкутати каструлю і дати страві настоятися. Як приготувати гречку Гречка — одна з найулюбленіших каш та, мабуть, найпростіша в приготуванні. Вона не пригорає, не тікає з каструлі, її навіть майже не треба помішувати. Я не промиваю гречку, досить її перебрати, залити водою та варити близько 20 хвилин під кришкою. На 1 склянку гречки — 2 склянки води Пропорції вказані