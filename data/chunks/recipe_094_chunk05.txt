— свіжа білокачанна. Раджу обирати середнього розміру головки, щоб вам було легше відділяти листки та формувати рулетики. Великі листочки можна розділити на дві частини. Лайфхак. Розм’якшити капустяне листя можна без відварювання, а просто в мікрохвильовці. Для цього з капустини треба вирізати качан, помістити її у пакет або рукав для запікання та зробити в ньому кілька отворів. Далі обирайте найбільшу потужність та ставте капусту грітися на 7-8 хв. Точний час звісно залежатиме від розміру головки. Далі почекайте, поки капуста охолоне та розберіть її на листки. Якщо ви вирішили все ж проварити капустину, спершу виріжте качан. Потім залийте капусту окропом та варіть 10-15 хвилин, каструлю можна накрити кришкою. Відділіть листя за допомогою виделки. Якщо нижні листки капусти все ще занадто жорсткі — опустіть головку назад у воду та варіть ще 5 хвилин. Щоб легше закрутити рулетик голубця, необхідно гострим ножем акуратно зрізати м’ясисту серединку листка. Також можна сміливо готувати голубці із савойської капусти, адже її листочки значно гнучкіші та легше відділяються, порівняно з білокачанною. Не викидайте залишки капусти, а краще застеліть ними дно каструлі, щоб нижні голубці не пригоріли. Так само залишками листків можна накрити голубці зверху.