вареників, залити грибним соусом, додати воду. Випікати до години за температури 200°С. Готову страву посипати свіжою зеленню та подавати гарячою. Солодкі гречані вареники з сиром та вишнями Цей рецепт від Євгена Клопотенка радимо спробувати без змін, саме у такому поєднанні. Це не просто вареники – це десерт, яким можна здивувати родину та гостей. Інгредієнти: Для тіста: 200 г пшеничного борошна 200 г гречаного борошна 300 мл молока 1 яйце 1 жовток 2 ст. л. соняшникової олії 1 дрібка солі 1 ч. л. цукру Для начинки: 300 г жирного кисломолочного сиру 200 г вишні 100 г цукру 1 ст. л. кукурудзяного крохмалю Для подачі: 100 г вершкового масла 1 ст. л. гречаного меду Приготування: Змішати пшеничне та гречане борошно (лише гречане не підійде, тісто буде занадто рихлим), цукор та сіль. Додати молоко, олію, яйце та жовток. Замісити тісто – спершу лопаточкою, а тоді руками, має не липнути до рук. Загорніть тісто в харчову плівку та поставте відпочивати в холодильник на пів години. Для начинки: посікти вишню на дрібні шматочки (якщо вона заморожена спершу треба відтиснути або дати спекти зайвій рідині). Потім перемішати її з сиром, цукром та крохмалем. Дістати тісто з холодильника, відрізати шматок та тоненько розкатати на притрушеній борошном поверхні.