всю ту масу, доводите до кипіння, робите маленький вогонь, накриваєте кришкою і варите (чи тушкуєте? не важливо) до готовності. Вже наприкінці додаєте вершкове масло, перемішуєте. Смачного! Гречана каша, яка готується відразу з підливкою Як варити пшоно, пшеничну та ячну крупу Ці три каші об'єднують однакове співвідношення крупи та води, більше, ніж зазвичай. Пшоно, ячка, пшенична: на 1 склянку крупи — 3 склянки води Також ці крупи потрібно ретельно промивати перед приготуванням. Деякі кулінари радять обсмажити ячку чи пшоно на сухій пательні перед тим, як варити. Час приготування пшеничної, пшоняної чи ячної каші — близько 30-35 хвилин. Кашу треба час від часу помішувати, бо дрібні крупинки осідають на дно каструлі і каша може пригоріти. Голубці з пшоном від Наталії Бейко Ці пісні голубці з пшоном та грибами в нашій родині готують на Святвечір перед Різдвом. Втім, вони такі смачні, що цілком можна приготувати і просто на вечерю. Інгредієнти 1 склянка пшона. 200 г свіжих печериць. 1 морквина. 1 цибулина. 2 столові ложки олії. Сіль за смаком. 1-2 лаврових листа. десяток перців-горошків. Приготування Підготувати капусту для голубців (проварити у підсоленій волді та розібрати на листя). Пшоно ретельно промити, залити водою, трохи посолити та варити майже до готовності. Якщо пшоно буде трохи твердуватим,