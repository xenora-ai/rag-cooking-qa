нас вареники – ті, які приготовані з пшеничного борошна вищого сорту. Традиційна начинка – картопля, сир, вишні чи іноді м’ясо. Давні ж вареники були інші. Часто їх готували з гречаного борошна чи того, яке було у господарстві (житнє, пшеничне, суміш, іноді з домішками висівок). Начинка ж могла бути практично будь-якою: смажена капуста, мак, калина чи інші ягоди, яблука, варені та товчені сухофрукти, варена квасоля, горохове пюре, пшоняна чи гречана каша, навіть борошно. Вареники з борошном готували на Полтавщині та південній Чернігівщині, по-іншому вони називалися "вареники з піском". У книзі " Українська минувщина " описують процес їхнього приготування: для цього сало підсмажували до стану сухих шкварок і у киплячий смалець помішуючи додавали борошно. Цю масу охолоджували та начиняли нею страву. Ще одна цікава і поширена у давнину начинка – урда (гурда або вурда). Це розтерте варене конопляне насіння. Читайте також : Гарбузова лихоманка. Солодкі та солоні страви з гарбуза, сніданки та заготовки Окрім загальних інших назв вареника – пиріг, ліпак – існували ще й численні назви , залежно від видів цієї страви, наприклад, бездушник (вареник без начинки), шварцаби (великі вареники), капусцєник (вареник з капустою) тощо. У наших прадідів вареники були на столі чи не на кожне свято, але були дні, коли