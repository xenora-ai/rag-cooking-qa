мак). Радимо скористатися готовою маковою начинкою – це суттєво зекономить час, з нею зручно працювати, вона вже містить цукор і чудово пасуватиме до вишень чи сиру. Лівер для начинки вареників готувати також не складно: курячу печінку, сердечка та шлуночки (підходять і свинячі, але курячі мають ніжніший смак та швидше готуються) очистити від плівок та відварити (відварювати можна разом) упродовж приблизно пів години. Окремо посмажити цибулю, нарізану кубиками. Можна з морквою, до смаку. Перекрутити на м’ясорубці відварені субпродукти та цибулю. Для начинки з сухофруктами пропонуємо спершу таки зварити узвар (промити сушені яблука та груші й відварити у воді зо 30 хвилин). Коли настоїться та вистигне, узвар відцідити до слоїка, а варені фрукти, які лишилися, перекрутити на м’ясорубку або ж ретельно розім’яти виделкою. Можна додати промиті окропом родзинки, чорнослив чи курагу. Запечені вареники у підливі з грибами Запечені вареники – страва, яку теж найкраще готувати "на око" та до смаку. Запікати можна як вже відварені вчорашні вареники (хоч найсмачніші вчорашні вареники – то підсмажені до золотої шкоринки), так щойно відварені або ж і взагалі заморожені. Заливка може бути солодкою (до вареників з ягодами чи солодким сиром) чи солоною з вершками, сметаною, грибачи чи навіть м’ясом. Пропонуємо приготувати запечені вареники з капустою у