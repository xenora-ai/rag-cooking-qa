заготовки Окрім загальних інших назв вареника – пиріг, ліпак – існували ще й численні назви , залежно від видів цієї страви, наприклад, бездушник (вареник без начинки), шварцаби (великі вареники), капусцєник (вареник з капустою) тощо. У наших прадідів вареники були на столі чи не на кожне свято, але були дні, коли просто смачна страва набувала особливого, навіть сакрального значення. До свята Сорока святих (9 березня) господиня варила сорок вареників, галушок чи пампушок – по одному на честь кожного мученика. Вважалося, їх усі треба роздати, й тоді ця благодійність повернеться в 40 разів більшим добром. На території центрального Полісся (Житомирщина, Київщина) вареники були обов’язковою стравою на Варвари, Сави та Миколи. Готували їх рано-вранці, старі люди казали: " щоб пара в Київ зайшла ". За допомогою вареників на Варвари пасічники визначали дерево, придатне для бортництва (розведення бджіл у вуликах, зроблених з колоди). Варили вареники з маком та медом, брали з собою до лісу, обирали підходяще на борть (вулик з колоди) дерево і кидали в нього вареником. До якого прилипне – з того й вийде хороший вулик, де поселяться бджоли та нанесуть багато меду. Читайте також : Тертий пиріг, Яворівський та Гречана легуміна. Рецепти, аби ви приготували свій Пиріг Незалежності На Київщині вареники або