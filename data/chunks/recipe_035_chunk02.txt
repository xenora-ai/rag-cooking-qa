Томимо на повільному вогні 1,5-2 години. Через 1,5 години ріжемо другу цибулину, роздавлюємо 2 зубчики часнику. У сковороді обсмажуємо до ледве рум’яності. Натираємо моркву, додаємо до них. Доливаємо трохи бульйону, зменшуємо вогонь і тушкуємо 5 хвилин. Додаємо томатну пасту, перемішуємо, для гостроти за бажанням можна покласти 1 чилі. Цілий або порізати, видаливши насіння. Дістаємо м’ясо з бульйону, варені цибулю та моркву викидаємо (або віддаємо моркву собаці:) моя у захваті від вареної), ріжемо м’ясо кубиками й додаємо до тушкованої цибулі-моркви-томатної пасти. Трохи перемішуємо, залишаємо тушкуватися. При необхідності додаємо ще трохи бульйону. Запечені буряки очищаємо, натираємо на великій тертці, додаємо в бульйон. Ріжемо капусту — і слідом за буряком, в бульйон. Даємо трохи закипіти, зменшуємо вогонь. Чистимо картоплю, ріжемо кубиками, додаємо в бульйон. Готуємо все разом ще 6-8 хвилин. Вливаємо в бульйон тушковане з овочами м’ясо, перемішуємо, добре солимо, даємо закипіти та вимикаємо. Тепер треба дати борщу постояти. Мінімум 30 хвилин, краще — до завтра. Подаємо з салом, чорним хлібом/пампушками, часником.